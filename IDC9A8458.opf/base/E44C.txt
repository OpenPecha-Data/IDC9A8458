༄༅།།བོདཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
5014
29015
པཎ་ཆེན་བཟང་པོ་བཀྲ་ཤིས་ཀྱི་གསུང་འབུམ།
gsung 'bum/bzang po bkra shis
Author
བཟང་པོ་བཀྲ་ཤིས།
bzang po bkra shis
Descriptor
Original Publication
Place
pe cin
Publisher
mi rigs dpe skrun khang
1999
Date
Total Volumes
Current Volume of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
682
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 W
17th st., new york city, ny 10011, usa 2005



Pan-chen Bzan-po-bkra-'sis kyi gsun 'bum/ [Pan-chen Bzan-po-bkra-'sis kyis...
LC Control Number: 99949049
Type of Material: Text (Book, Microform, Electronic, etc.)
Personal Name: Bzan-po-bkra-'sis, Pan-chen, 1410-1478.
Main Title: Pan-chen Bzan-po-bkra-'sis kyi gsun 'bum/ [Pan-chen Bzan-po-bkra-'sis kyis
brtsams; Gans-can Blo-bzan-thub-bstan-'phrin-las-yar-'phel gyi dag bsgrigs
mdzad).
Uniform Title: [Works. 1999]
Variant Title: Chinese title on t.p. verso: Banqin Sangbuzhaxi quan ji
Edition Information: Par thens 1.
Published/Created: Pe-cin : Mi rigs dpe skrun khan, 1999.
Related Names: Lama Gangchen, T. Y. S., 1941-
Description: 2, 3, 682 p. : col. ill. ; 27 cm.
ISBN: 7105035285
Summary: Collected works of Pan-chen Bzan-po-bkra-'sis, 1410-1478, predominantly on
Tibetan Buddhist doctrines according to Dge-lugs-pa tradition.
Subjects: Buddhism--Doctrines--Early works to 1800.
Dge-lugs-pa (Sect)--Doctrines--Early works to 1800.
LC Classification: BQ7550.B95 1999
Overseas Acg. No.: Ch-Tib-99-949049; 904; 908-904
Other System No.: (DLC) 99949049
Repro./Stock No.: Library of Congress -- New Delhi Field Office RMBY78.00
Quality Code: lcode



as s
sag[ །ལྟ་བུ།
མི་རིགས་དཔེ་སྐྲུན་ཁང་།
པཎ་ཆེན་བཟང་པོ་བཀྲ་ཤིས་ཀྱི་གསུང་འབུམ།
A
༡་
།
་་



图书在版编目(CIP)数据
班钦桑布扎西全集:藏文/班钦桑布扎西著;刚坚洛桑土旦·赤列
雅培整理-北京:民族出版社,1999.6
ISBN 7-105-03528-5
I. 班…II. 0班… 2刚…III. 佛教哲学-文集-藏语 IV. B948-53
中国版本图书馆 CIP 数据核字(1999)第23038号
民族出版社出版发行
(北京市和平里北街14号邮编100013)
艺辉印刷厂印刷
各地新华书店经销
1999年8月第1版 1999年8月北京第1次印刷
开本:787×1092 毫米 1/16 印张:43.375
印数: 00001-3000
册 定 价:78.00 元
该书如有印装质量问题,请与本社发行部联系退换
(总编室电话:64212794;发行部电话:64211734)



པཎ་ཆེན་བཟང་པོ་བཀྲ་ཤིས་མཆོག་གི་སྐུ་ཐང།



l
aa
FII
#
182
བuiar ཙན 38 3E
གཙང་བཀྲ་ཤིས་ལྷུན་པོའི་ཁྲི་ཐོག་གཉིས་པ་པཎ་ཆེན་བཟང་པོ་བཀྲ་ཤིས་ཀྱི་སྐུ་གདུང་མཆོད་རྟེན།



སྤྱི་ལོ་1987ལོར་གངས་ཅན་རིན་པོ་ཆེ་གཙང་དུ་ཕེབས་ནས་ཀུན་གཟིགས་པཎ་ཆེན་སྐུ་ཕྲེང་བཅུ་
བར་མཇལ་བའི་དུས་སུ་བསྐྱོན་པའི་སྐུ་པར།
1996ལོར་དེབ་འདི་ལེགས་སྒྲིག་གནང་མཁན་གངས་ཅན་རིན་པོ་ཆེས་པེ་ཅིན་དགའ་ལྡན་བྱིན་
ཆགས་གླིང་དུ་པཎ་ཆེན་སྐུ་ཕྲེང་བཅུ་གཅིག་པར་མཇལ་སྐབས་བསྐྱོན་པའི་སྐུ་པར།



དེབ་འདི་ལེགས་སྒྲིག་གནང་མཁན་གངས་ཅན་རིན་པོ་ཆེས་མཉམ་འབྲེལ་རྒྱལ་ཚོགས་ཀྱི་དྲུང་ཡིག་
ཆེན་པོ་སྐུ་ཞབས་ཨན་ནན་དང་ལྷན་དུ་བསྐྱོན་པའི་སྐུ་པར།
དེབ་འདི་ལེགས་སྒྲིག་གནང་མཁན་གངས་ཅན་རིན་པོ་ཆེས་མཉམ་འབྲེལ་རྒྱལ་ཚོགས་ཀྱི་སློབ་གསོ་
ཚན་རིག་རིག་གནས་རྩ་འཛུགས་ཀྱི་སྤྱི་ཁྱབ་ལས་འཛིན་པ་སྐུ་ཞབས་མ་ཡུའེ་ཨེར་དང་ལྷན་དུ་བསྐྱོན་པའི་
སྐུ་པར།



༧༧
ܫܕܠܫܗܕܕܗܕܒܫܫܫܡܫܕܦܕܕܬܫܩܗܫܒܠܡܗܫܢܡܠܐܡܫܫܫܫܫܫܫܫܫܫܫܫܫܫܫܫܫܫܫܫܫܫ
༄༅། །གདན་ས་བཀྲ་ཤིས་ལྷུན་པོའི་ཁྲི་ཐོག་གཉིས་པ་པཎ་
ཆེན་བཟང་པོ་བཀྲ་ཤིས་ཀྱི་གསུང་འབུམ་རབ་བྱེད་བརྒྱ་ཚར་མ་ད་
ལམ་གངས་ཅན་མཆོག་སྤྲུལ་བློ་བཟང་ཐུབ་བསྟན་འཕྲིན་ལས་ཡར་
འཕེལ་གྱིས་དག་བསྒྲིགས་མཛད་དེ། པེ་ཅིན་མི་རིགས་དཔེ་སྐྲུན་
ཁང་ནས་དཔར་དུ་བསྐྲུན་པར་དགེ་མཚན་ཤིན་ཏུ་ཆེ་བས། ངོས་
ནས་དེ་ལ་བཀྲ་ཤིས་བདེ་ལེགས་ཞུ་བ་དང་འབྲེལ་སངས་རྒྱས་བསྟན་
པ་དར་བ་དང་འཛམ་གླིང་ཞི་བདེ་ཡོང་བ། བོད་ཀྱི་རིག་གནས་
གོང་དུ་འཕེལ་བར་སྐྱབས་སྨོན་ཤིས་བརྗོད་བཅས། ། །།
ܗܵܗܗܗܗܗܙܫܡܫܗܗܗܨܡܡܡܡܡܡܡܡܡܫܡܫܫܫܫܫܫܫܫܫܫ ܫܫܫܫܫܫܫܫܫܫܫܬܐ
ས་
ཨ་ཨནསོལ་ཏི་ནི་ཆོས་གྱི་རྒྱལ་ཆོས་
ར
ར
ܡܡܡܡܡܡܡܡܡܡܡܡܡ



དཔེ་སྐྲུན་གསལ་བཤད།
གསུང་འབུམ་འདི་མཛད་པ་པོ་པཎ་ཆེན་བཟང་པོ་བཀྲ་ཤིས་མཆོག་ནི་བོད་རབ་བྱུང་་
བདུན་པའི་ལྕགས་སྟག་སྟེ་སྤྱི་ལོ་ ༡༤༡༠ ལོར་ལ་སྟོད་བྱང་དུ་ས་སྐྱའི་ཉེ་འདབས་ཀྱི་ཕུལ་བྱུང་་་
ཞེས་པའི་ཡུལ་དུ་ཡབ་མེས་སྔགས་པའི་རིགས་སུ་སྐུ་འཁྲུངས། ། སྐུ་གཞོན་དུས་ནས་བཟུང་རྗེ་
ཤེས་རབ་སེང་གེ་དང་། རྒྱལ་དབང་དགེ་འདུན་གྲུབ་པ། འདུལ་འཛིན་བློ་གྲོས་སྦས་པ། །
ཆོས་རྗེ་བློ་གྲོས་ཆོས་སྐྱོང་། དྭགས་པོ་ཀུན་དགའ་བཀྲ་ཤིས། བླ་མ་ཙན་དན་པ། ཆོས་རྗེ་
ཚུལ་རྒྱལ་བ། བླ་མ་འཕགས་འོད་པ་ལ་སོགས་མཁས་གྲུབ་བཟང་གསུམ་གྱི་བླ་མ་མང་དུ་་་་
བསྟེན་ནས་མདོ་སྔགས་ཆོས་དང་རིག་གནས་བཅུའི་གཞུང་གི་གདམས་ངག་མཐའ་ཡས་པ་་་་་
གསན་བསམ་སྒོམ་སྒྲུབ་མཛད་པས་མཁས་པ་ཆེན་པོར་གྱུར། ཁྱད་པར་དུ་ས་དགེ་རྙིང་གསུམ་
གྱི་གསང་སྔགས་ལ་མཁྱེན་པ་ཤིན་ཏུ་ཆེ་བས་སྐབས་དེའི་བོད་ཀྱི་གྲུབ་མཐའ་རིས་མེད་ཀྱིས་་་་
ཁས་ལེན་པའི་མཁས་དབང་གི་གོ་འཕང་ཐོབ། རབ་བྱུང་བརྒྱད་པའི་ལྕགས་སྟག་ལོར་གངས་
ཅན་ཆོས་འཕེལ་དགོན་པ་ཕྱག་བཏབ་གནང་ཞིང་རང་གི་བླ་མ་རྒྱལ་དབང་སྐུ་ཕྲེང་དང་པོ་་་་
དགེ་འདུན་གྲུབ་པ་གདན་ཞུས་གནང་ནས་རབ་གནས་མཛད། རབ་བྱུང་བརྒྱད་པའི་ཤིང་་་་
ལུགས་ལོར་རྒྱལ་དབང་ཐམས་ཅད་མཁྱེན་པ་དགེ་འདུན་གྲུབ་པའི་ཞལ་ཆེམས་བཞིན་གདན་་
ས་ཆོས་སྡེ་ཆེན་པོ་བཀྲ་ཤིས་ལྷུན་པོའི་ཁྲི་ཐོག་གཉིས་པར་ཕེབས་ནས་བསྟན་པའི་མཛད་འཕྲིན་
སྤེལ། རབ་བྱུང་བརྒྱད་པའི་ས་ཁྱི་སྟེ་སྤྱི་ལོ་༡༤༧༨ ལོར་དགོངས་པ་རྫོགས། རྗེ་འདིའི་གསུང་
རྩོམ་ལ་《 དབུ་མའི་ལྟ་ཁྲིད་ཟབ་ལམ་མུན་པ་སེལ་བའི་སྒྲོན་མེ་འབར་གསལ་ 》དང་། 《
གྲུབ་མཐའི་རྣམ་གཞག 》 《 ཟབ་ལམ་ནཱ་རོ་ཆོས་དྲུག་གི་སྒོ་ནས་ཁྲིད་པའི་རིམ་པ་ཡིད་ཆེས་
གསུམ་ལྡན། 》 《 དབང་གི་རྣམ་གཞག་ཤིན་ཏུ་ལེགས་པ་ 》སོགས་རབ་ཏུ་བྱེད་པ་བརྒྱ་རྩ་་་
བཞུགས་ཡོད་པའི་ནང་དུ་དཔྱོད་ལྡན་དང་བ་འདྲེན་པའི་ལེགས་རྩོམ་འབའ་ཞིག་སྟེ། བོད་་
ཀྱི་ཐུན་མིན་གྱི་གདམས་ངག་ཟབ་མོ་ཉམས་ལེན་བྱེད་ཚུལ་གྱི་གནད་དང་། ལྷག་པར་དུ་སྒྲུབ་



ཐབས་ཀྱི་ཆོ་ག་ཞིབ་རྒྱས། གྲུབ་མཐའི་རྣམ་གཞག་ལས་བྱུང་བའི་དཀའ་གནད་གསེད་བཀྲོལ་
བཅས་མཛད་ཡོད་པ་དེ་དག་ལས་མཛད་པོ་གང་གི་ཐུན་མིན་གྱི་ལྟ་བ་དང་རིག་པའི་ཁྱད་རྩལ་
ལེགས་པར་མཚོན་ཡོད་པར་མ་ཟད། དུས་རབས་བཅུ་བཞི་བའི་བོད་ཀྱི་རིག་གནས་ཆུ་ཚད་
མཐོན་པོར་སླེབས་པའི་སྤྱི་ཁོག་ཀྱང་མཚོན་ཡོད་པས། བོད་ཀྱི་རིག་གནས་སྤྱི་དང་ཁྱད་པར་
དུ་ནང་རིག་པར་སློབ་སྦྱོང་དང་ཞིབ་འཇུག་གནང་མཁན་ལ་མཁོ་བར་དམིགས་ཏེ་དཔར་དུ་་་
བཏབ་པ་ཡིན་མོད། འོན་ཀྱང་རྩོམ་པ་པོའི་སྤྱི་ཚོགས་ཀྱི་གནས་བབ་ཀྱི་དབང་གིས་ནང་དོན་
ཐད་དངོས་གཙོ་སྨྲ་བའི་ལྟ་བ་དང་མི་མཐུན་པ་མང་པོ་མཆིས་པས། རྒྱ་ཆེའི་ཀློག་པ་པོ་་་་
རྣམས་ཀྱིས་སྙིགས་དོར་བཅུད་ལེན་གྱི་ཚུལ་དུ་གཟིགས་ཀློག་གནང་རྒྱུ་ནི་ང་ཚོའི་རེ་བའོ། །དེ་
མིན་གསུང་འབུམ་འདིའི་མ་ཡིག་ཕྱི་ལ་འཁྱམས་ཡུན་རིང་བའི་རྐྱེན་གྱིས་རབ་བྱེད་ཁ་ཤས་བོར་
བརླག་ཏུ་སོང་བ་དང་དབུ་ཆུང་ལམ་ནས་བྲིས་པའི་ལག་སོན་མ་ཡིག་ནང་དུའང་བརྡ་རྙིང་་་་་
དང་སྐོང་ཡིག་ཤིན་ཏུ་མང་བས་གོ་དཀའ་ཞིང་ཀློག་མི་བདེ་བར་འདུག་པ་དེ་རབ་བྱེད་ཁ་་་་་་
གསབ་རྒྱུག་ཐབས་མེད་པ་ལས་གཞན་ང་ཚོས་གངས་ཅན་མཆོག་སྤྲུལ་བློ་བཟང་ཐུབ་བསྟན་་་་་
འཕྲིན་ལས་ཡར་འཕེལ་གྱིས་དག་བསྒྲིགས་མཛད་ནས་དབུ་ཆེན་དུ་བྲིས་གནང་བ་མ་ཡིག་བྱས་
ཏེ་ཞུ་དག་ཐེངས་ཁ་ཤས་བགྱིས་ཀྱང་ད་དུང་ཡིག་ནོར་དང་དཔར་སྐྱོན་སོགས་ཅི་རིགས་ཤིག་
ཡོད་པར་གོར་མ་ཆག་པས། མཁྱེན་པ་མཁའ་ལྟར་ཡངས་པའི་ཀློག་པ་པོ་རྣམས་ཀྱིས་སྐྱོན་་་
བསལ་དག་འབུད་ཀྱི་དགོངས་འཆར་ལྷུག་སྩོལ་གནང་རྒྱུའི་རེ་བ་གུས་པས་ཞུའོ།།
མི་རིགས་དཔེ་སྐྲུན་ཁང་ནས།



དཀར་ཆག
དཔལ་ལྡན་བླ་མ་དམ་པ་གྲགས་པ་དོན་གྲུབ་ལ་བསྟོད་པ་དངོས་གྲུབ་
ཆར་འབེབས་ཞེས་བྱ་
... (1)
ཀུན་མཁྱེན་འཕགས་འོད་ཡོན་ཏན་རྒྱ་མཚོ་ལ་རྣམ་ཐར་གྱི་སྒོ་ནས་
བསྟོད་པ་བཞུགས་སོ།། ..........
......... (5)
ཀུན་མཁྱེན་འཕགས་འོད་ཡོན་ཏན་རྒྱ་མཚོ་ལ་མཁས་པའི་སྒོ་ནས་
བསྟོད་པ་བཞུགས་སོ།། ..….......…. ........…..…...... (8)
བླ་མ་དམ་པ་རིན་ཆེན་རྒྱལ་མཚན་དཔལ་བཟང་པོར་བསྟོད་པ་དངོས་གྲུབ་
ཆར་འབེབས་བཞུགས་སོ།།
•..• • (10)
སྐྱབས་འགྲོའི་རྣམ་གཞག་བཞུགས་སོ།། ................................. (13)
གྲུབ་མཐའི་རྣམ་གཞག་བཞུགས་སོ།། ................ ................... (41)
སྡོམ་པ་ཉི་ཤུ་པའི་ཊིཀྐ་བཞུགས་སོ།། .............. .................(74)
དབུ་མའི་ལྟ་ཁྲིད་ཟབ་ལམ་མུན་པ་སེལ་བའི་སྒྲོན་མེ་འབར་གསལ་ཞེས་
བྱ་བ་བཞུགས་སོ།། .....…......... .................. (118)
དྲིས་ལན་ཤེས་བྱའི་མེ་ལོང་ཞེས་བྱ་བ་བཞུགས་སོ།། .....................(139)
བྱིན་རླབས་ནམ་མཁའི་སྒོ་འབྱེད་བཞུགས་སོ།། ......................(152)
གཅོད་དམིགས་བདག་འཛིན་གྱི་རི་བོ་འཇོམས་པའི་ཕ་ལམ་རྡོ་རྗེ་ཞེས་
བྱ་བ་བཞུགས་སོ།། ............... ..................(159)
རྡོ་རྗེ་རྣམ་པར་འཇོམས་པའི་ལས་ཚོགས་བཞུགས་སོ།། ། ..................(167)
ཕྱག་ན་རྡོ་རྗེ་གོས་སྔོན་ཅན་གྱི་ཆབ་ཀླུ་དང་གདོན་སྒྲིལ་རྣམས་བཞུགས་སོ།། ... (179)
གཙུག་ཏོར་གདུགས་དཀར་གྱི་ལས་ཚོགས་བཞུགས་སོ།། ...... (259)



ཚེ་ཁྲིད་འཆི་བ་རྒྱུན་གཅོད་ཅེས་བྱ་བ་བཞུགས་སོ།། ...............…...... (290)
བཅོམ་ལྡན་འདས་ཀུན་རིག་གི་ལྷན་ཐབས་བཞུགས་སོ།། ........….....…... (299)
རྣལ་འབྱོར་རྒྱུད་ཀྱི་ལམ་ལ་འཁྲིད་པ་དམར་འཁྲིད་ལེགས་པར་བཤད་པའི་
བང་མཛོད་བཞུགས་སོ།། ....…........
.......... (318）
དཔལ་གསང་བ་འདུས་པའི་ས་ལམ་གྱི་རྣམ་གཞག་བཞུགས་སོ།། .....…..…...(337)
དཔལ་གསང་བ་འདུས་པའི་གཙོ་བོ་འཕོ་ཚུལ་གྱི་དོགས་གཅོད་བཞུགས་སོ།། (340)
དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་དོགས་གཅོད་ཐེ་ཚོམ་གྱི་དྲ་བ་
སེལ་བྱེད་ཅེས་བྱ་བ་བཞུགས་སོ།། ............. ................. (344)
དཔལ་རྡོ་རྗེ་འཇིགས་བྱེད་ཀྱི་མཆོད་ཕྲེང་དང་སྨོན་ལམ་བཀྲ་ཤིས་ཞེས་
བྱ་བ་བཞུགས་སོ།། .......…..….....….…...
••(358)
དཔལ་རྡོ་རྗེ་འཇིགས་བྱེད་ཀྱི་ཞི་བའི་སྦྱིན་བསྲེག་དངོས་གྲུབ་རྒྱ་མཚོ་ཞེས་
བྱ་བ་བཞུགས་སོ།། ..…........…...
• (369）
དྲིལ་བུ་ལྷ་ལྔའི་སྒྲུབ་ཐབས་བཞུགས་སོ།། ............….................(387)
རྡོ་རྗེ་མཁའ་འགྲོའི་སྒྲུབ་ཐབས་བཞུགས་སོ།། ..............…............ (411)
དྲིལ་བུ་ལྷ་ལྔའི་དབང་གི་རྣམ་གཞག་དབང་བཞིའི་ཆུ་རྒྱུན་མ་བཞུགས་སོ།། ... (421）
འཁོར་ལོ་བདེ་མཆོག་དྲིལ་བུ་པའི་རྫོགས་རིམ་བཞུགས་སོ།། ..…............(479)
འཁོར་ལོ་སྡོམ་པའི་ཞི་བའི་སྦྱིན་བསྲེག་བཞུགས་སོ།། .....................(486)
ཟབ་ལམ་ནཱ་རོའི་ཆོས་དྲུག་གི་སྒོ་ནས་ཁྲིད་པའི་རིམ་པ་ཡིད་ཆེས་གསུམ་ལྡན་
ཞེས་བྱ་བ་བཞུགས་སོ།། .......….........
•• (502）
དཔལ་ཀྱི་རྡོ་རྗེའི་རྫོགས་རིམ་བཞུགས་སོ།........…….........…......... (549)
གྲོས་སུ་འདེབས་པ་བཞུགས་སོ།།
.….........
.................... (586)
རང་གི་རྟོགས་པ་མདོ་ཙམ་བརྗོད་པ་བཞུགས་སོ།། .......….........….(592)
དམ་བཅའི་ཚིགས་སུ་བཅད་པ་བཞུགས་སོ།།
.. (594)



ཡེ་ཤེས་མགོན་པོའི་རྗེས་གནང་བྱེད་ཚུལ་བཞུགས་སོ།། ..……………………….…...(596)
གུར་གྱི་མགོན་པོ་འཁོར་བཅས་ཀྱི་མངོན་རྟོགས་ཞེས་བྱ་བ་བཞུགས་སོ།། ...... (603)
བསྟན་སྲུང་ཆེན་མོའི་ཟུར་འདེབས་དོགས་གཅོད་དང་བཅས་པ་བཞུགས་སོ།། (631)
བསྔོ་བ་བྱ་ཚུལ་བཞུགས་སོ།།
• (641）
དབང་གི་རྣམ་གཞག་ཤིན་ཏུ་ལེགས་པ་བཞུགས་སོ།། .....................(646)
ཟུར་བཀོད། ...
•... • (662）
• 3 •



༄༅། །དཔལ་ལྡན་བླ་མ་དམ་པ་གྲགས་པ་དོན་གྲུབ་ལ་
བསྟོད་པ་དངོས་གྲུབ་ཆར་འབེབས་ཞེས་
བྱ་བ་བཞུགས་སོ།།
༄༅། །ན་མོ་གུ་རུ་བྷྱ དཔལ་ལྡན་བླ་མ་དམ་པ་གྲགས་པ་དོན་གྲུབ་ལ་་་་་་
བསྟོད་པ་དངོས་གྲུབ་ཀྱི་ཆར་འབེབས་ཞེས་བྱ་བ། གང་གི་བློ་གྲོས་རྔ་བོ་ཆེ། །
དད་པའི་དབྱུག་གུས་བསྣུན་པ་ལས། །བསྟོད་པའི་སྒྲ་ཆེན་རབ་བསྒྲགས་པ། །
འདྲེན་པ་ཁྱེད་ཀྱི་བདག་གིར་མཛོད། །ཁྱེད་སྐུ་ལྟ་བས་མི་ངོམས་མཐོང་བའི་མོད་
ལ་རྒྱལ་བའི་ཡོངས་རྫོགས་སྐུ་ཡི་གཟི་བརྗིད་འཕྲོག །ཁྱེད་གསུང་ཉན་པས་མི་་་་་
ངོམས་ཐོས་ནས་ཡན་ལག་ལྔ་ལྡན་ཚངས་པའི་དབྱངས་ཀྱི་སྙན་པ་འཕྲོག །ཁྱེད་་་
ཐུགས་དཔག་པར་མི་ནུས་བསམས་ན་སྟོབས་སོགས་ཡོན་ཏན་ལྡན་པའི་མཁྱེན་་་་་་
པའང་ཟིལ་གྱིས་གནོན། །སྐུ་གསུང་ཐུགས་ཀྱི་གསང་བའི་མཛོད་འཛིན་འདྲེན་པ་
ཁྱེད་དེ་རྣམ་པ་ཀུན་ཏུ་རྒྱལ་གྱུར་ཅིག །ཤེས་བྱ་འགའ་ཡང་གཟིགས་པ་མེད་ཀྱང་
ཤེས་བྱ་ཀུན་ལ་མཁྱེན་པ་འཕྲོ། །སེམས་ཅན་འགའ་ཡང་གཟིགས་པ་མེད་ཀྱང་་་་་
སེམས་ཅན་ཀུན་ལ་མ་ལྟར་བརྩེ། །འབད་རྩོལ་མཚན་མའི་སྤྲོས་པ་ཞི་ཡང་འབད་་་
རྩོལ་དུ་མས་འགྲོ་བ་འདྲེན། །འགྲོ་དྲུག་ཀུན་ལ་ལྷག་པར་བརྩེ་ཡང་འགྲོ་དྲུག་་་་
གནས་རྣམས་འགོག་ལ་འདུད། །རྒྱལ་བའི་སྙན་པའི་གྲགས་པས་ཁྱེད་ཀྱི་ཐུགས་་་
འཕྲོག་སྟེ། །རྒྱལ་པོ་དོན་གྲུབ་ཀྱིས་ནི་མཛད་པ་ཇི་བཞིན་དུ། །འཁོར་དང་ལོངས་
སྤྱོད་འཇིག་རྟེན་ཇི་སྲིད་རྣམས་འཕེལ་བ། །དེ་སྲིད་དམ་ཆོས་བདུད་རྩིའི་ཉིང་་་་
ཁུས་སྲིད་གསུམ་བདག་པོར་འགྱུར་ལ་འདུད། །མཁྱེན་པའི་གྲགས་པ་ཆུ་མཐོངས་
ཁྱོན་དང་མཉམ། །བརྩེ་བའི་གཏིང་མཐའ་ཆུ་གཏེར་ཆེན་པོ་བཞིན། །འགྲོ་བའི་
དོན་གྲུབ་མཛད་པའི་འཕྲིན་ལས་རྒྱས། །མཐུ་སྟོབས་བསམ་མི་ཁྱབ་པ་དེ་ལ་འདུད།།



ཁྱེད་ནི་འདི་འདྲ་བྱོན་ཞེས་གྲགས་པ་ནི། །མ་འོངས་གདུལ་བྱའི་རྣ་བར་སིམ་པ་ན། །
ཡིད་ཀྱི་གདུང་བ་སེལ་བྱེད་མཚན་ཙམ་གྱིས། །འགྲོ་བའི་དོན་གྲུབ་གྱུར་པ་དེ་ལ་་་
འདུད། །དཔག་ཡས་བསྐལ་པར་ལམ་བཟང་ལས། །ཉམས་པ་རྣམ་པ་ཐམས་་་་་
ཅད་དག །དཀའ་ལས་དམ་བཅའ་མ་ཉམས་པར། །འཕགས་ལམ་བདག་ལ་་་་་
གནས་པར་མཛད། །དམ་པས་བསྔགས་པའི་ལམ་བཟང་དག །རང་ལ་གདམས་
པར་ཤར་བས་ན། །རྒལ་དཀའ་འདམ་ལས་རྒལ་བ་ན། །འཕགས་པ་འཇམ་་་་་
དཔལ་དག་དང་མཉམ། །སྐལ་ལྡན་བདག་ལ་གདམས་པ་སྣང་། །མ་ཕམ་བླ་མ་་
ཞལ་བཟང་ལས། །ཡང་ཡང་གདམས་པས་སངས་རྒྱས་རྣམས། །ང་དང་མཉམ་་་
ནས་འཚར་ཉམས་བཞད། །རྣམ་མང་ལྷག་བསམ་ཀ་བ་ཅན། །རྣམ་མང་བསླབ་
པ་ཁང་བཟང་ནས། །རྣམ་མང་གདམས་པས་བཀང་བ་ལས། །རྣམ་མང་སྐལ་་་
ལྡན་རྣམས་ལ་འཆད། །འདི་ནི་ཁྲིམས་གཉིས་ཁྲིམས་ཀྱིས་འཛིན། །འདི་ནི་ཉིད་
ཀྱི་རིགས་ཡིན་གྱིས། །འདི་ནི་ཉིད་ཀྱི་དྲིན་གྱི་ནི། །འདི་ནི་ཡིད་ཀྱི་འཛིན་མི་བརྗིད། །
སྐུ་གསུམ་མྱུར་དུ་འགྲུབ་རུང་དུ། །སྐུ་གསུམ་རྒྱུན་དུ་གུས་འདུད་ནུས། །སྐུ་གསུམ་
རྒྱུན་དུ་བསྐྲུན་ནུས་བུ། །སྐུ་གསུམ་ལྷུན་གྲུབ་སྒྲུབ་དུས་སུ། །བདེ་ལེགས་དཔེ་མེད་
སྟེར་བྱེད་དེ། །བདེ་ལེགས་བདེ་འདྲེན་བཤེས་གཉེན་ཁྱེད། །བདེ་ལེགས་དགེ་ལ་
དགེ་ཞེས་འཚེར། །བདེ་ལེགས་སྟེར་བྱེད་ཁྱེད་དེ་ལེགས། །མགོན་པོ་ཁྱོད་དཀོན་
དཀོན་མཆོག་མཆོག །མགོན་པོ་ཁྱོད་བསྟོད་ཚོགས་མཆོག་རྫོགས། །མགོན་པོ་་་་
ཁྱོད་མཆོད་མཆོག་མཆོག་ཐོབ། །མགོན་པོ་ཁྱོད་གསོལ་དགོས་འདོད་སྩོལ། །ཕྲ་་
ཕྲ་བྲལ་འབྲས་གྲང་བྲལ་ཕྲ། །ཀྲ་ཀྲར་སྒྲ་གྲགས་འདྲ་པྲ། །གྲགས་གྲགས་སྒྲ་སྨྲ་
སྲས་འདྲར་གྲགས། །འདྲ་འདྲ་འགྲན་སྒྲ་སྐྲག་སྒྲོག་འདྲ། །སྦྱང་བྱ་སྦྱང་བྱས་སྐྱབ་
རྒྱས་སྐྱབ། །དཔྱད་བྱ་དཔྱད་བྱས་རྒྱལ་རྒྱས་ཀྱང་། །མྱངས་བྱ་མྱང་བྱས་རྒྱས་བྱ་་
རྒྱས། །བྱམས་བྱ་བྱམ་བྱས་བྱམ་རྒྱས་རྒྱས། །འཁོར་བའི་རྒྱ་མཚོ་ཆེན་པོ་ནས། །
• 2 •



ཉམ་ཐག་འགྲོ་བ་སྒྲོལ་བ་ལ། །མཛེས་པའི་ཐབས་ཤེས་གྲུ་ཆེན་དེ། །ད་ལྟ་ཁྱེད་་་་་
ཉིད་གཅིག་པུས་བཟུང་། །ཉོན་མོངས་དྲི་མ་དག་བྱེད་པའི། །བསླབ་གསུམ་་་་་
ཉམས་ལེན་ཆུ་རྒྱུན་གྱི། །གང་བའི་ཚུལ་ཁྲིམས་བུམ་བཟང་དེ། །ད་ལྟ་ཁྱེད་ཉིད་
གཅིག་པུས་བཟུང་། །བདག་འཛིན་དྲ་བ་མ་ལུས་པ། །བཅད་ནས་ཉོན་མོངས་་་
དགྲ་ཚོགས་རྣམས། །ཕམ་བྱེད་ཤེས་རབ་རལ་གྲི་དེ། །ད་ལྟ་ཁྱེད་ཉིད་གཅིག་པུས་
བཟུང་། །འཁོར་བའི་རྒྱ་མཚོའི་རྦ་རླབས་ལ། །གནས་བཅས་ཉ་འདྲའི་འགྲོ་བ་་་
རྣམས། །འདྲེན་མཛད་ཐུགས་རྗེའི་ལྕགས་ཀྱུ་དེ། །ད་ལྟ་ཁྱེད་ཉིད་གཅིག་པུས་་་་་
བཟུང་། །རྒྱུད་སྡེའི་ཆུ་གཏེར་གཏིང་མཐའ་ནས། །རིམ་གཉིས་ནོར་བུ་ལེན་པ་ལ། །
ཐབས་ལ་མཁས་པའི་དེད་དཔོན་དེ། །ད་ལྟ་ཁྱོད་ཉིད་གཅིག་པུས་བཟུང༌། །
གཉིས་སྣང་འཁྲུལ་བའི་བྲག་རི་ནི། །བཟུང་བ་ཙམ་གྱིས་འཇིག་བྱེད་པའི། །བདེ་
སྟོང་དབྱེར་མེད་རྡོ་རྗེ་དེ། །ད་ལྟ་ཁྱོད་ཉིད་གཅིག་པུས་བཟུང་། །འཁོར་བའི་་་་་
དབུལ་བ་སེལ་བྱེད་པ། །རིམ་གཉིས་ནོར་བུས་གང་བ་ཡི། །ཉམས་ལེན་གཏེར་གྱི་
བང་མཛོད་དེ། །ད་ལྟ་ཁྱེད་ཉིད་གཅིག་པུས་བཟུང་། །དེ་ལྟར་སྙན་གྲགས་རྟ་་་་
བདུན་ནི། །ཤར་རིའི་རྩེ་ལ་འཕགས་པ་ན། །འོད་ཀྱི་རིངས་པར་མཉན་པ་ནི། །
ཏེ་སེའི་རྣ་བར་སྒྲོགས་པའི་ཚེ། །འཇིག་རྟེན་ཆགས་ནས་ད་ལྟའི་བར། །བསྡད་་་་
ཀྱང་འདི་འདྲའི་སྙན་པ་ནི། །མ་ཐོས་ཀླུ་རྒྱལ་མ་དྲོད་ལ། །དྲི་ཞེས་ཆུ་ཆེན་བཞི་པོ་
བཏང་། །ཀླུ་རྒྱལ་དེ་སྐད་ཐོས་མ་ཐག །ལྟ་བར་རིངས་ཞེས་ཆས་པ་ལ། །རི་བོ་
རྣམས་ཀྱིས་གྲོས་བྱས་ནས། །དོ་རས་མཐའ་སྐོར་བཞུགས་པར་གསོལ། །དེ་ཚེ་ཆུ་
ཆེན་གང་གཱ་འདི། །ཆུ་གཡོག་ལྔ་བརྒྱའི་འཁོར་བཅས་བཏང་། །སྙན་པ་ཐོས་ཞེས་
ཅ་ཅོ་ནི། །ངལ་བ་མེད་པར་སྒྲོག་གིན་སོང་། །དེ་ཐོས་རི་ཀླུངས་ནགས་ཚལ་ལ། །
གནས་པའི་ལྷ་ཀླུ་དེ་ཀུན་ཀྱང་། །ཁྱེད་ཉིད་ལྟ་ཞེས་གང་གཱ་ལ། །བསྐོར་ཏེ་མགྲིན་
སྙན་སྒྱུར་གྱིན་སོང་། །གང་གཱ་འཁོར་བཅས་ཐམས་ཅད་ཀྱི། །ཁྱེད་ཀྱི་མཛད་པ་་
• 3 •



མཐོང་བའི་ཚེ། །བསིལ་ཟེར་ཅན་ལ་འདི་སྐད་སྨྲས། །བསིལ་ཟེར་ཅན་ཁྱོད་ཀླུ་་་
ཆེན་ལ། །གྲགས་པ་དོན་ལ་གནས་སོ་ཞེས། །སྙན་པ་སྒྲོག་ལ་རིངས་པར་བྱོས། །
བསིལ་ཟེར་ཅན་དེ་མགྱོགས་སོང་ནས། །ཏེ་སེ་དང་ནི་མ་དྲོད་ལ། །སྨྲས་ཚེ་མ་་་
དྲོད་ཏེ་སེ་ཡིས། །གང་གཱ་ཤར་དང་སིན་དུ་ལྷོ། །དཔག་ཤུ་ནུབ་དང་སི་ཏ་བྱང་། །
སྙན་པ་སྒྲོག་ཕྱིར་འཁོར་བཅས་བཏང་། །དེ་ཚེ་ཁྱེད་ཀྱི་སྙན་པ་ནི། །གླིང་བཞི་་་
ཀུན་ཏུ་ཁྱབ་པར་གྱུར། །མཁས་པ་དགྱེས་པའི་སྡེབ་སྦྱོར་མ་མཆིས་མོད། །འོན་་་
ཀྱང་བླ་མའི་ཡོན་ཏན་དྲན་པ་ལས། །བླུན་པོའི་གོ་སླའི་ཚིག་གི་འཕྲེང་བ་ཙམ། །
སྙུག་མའི་མཆུ་ཡིས་ཤོག་བུའི་ངོས་ལ་བཞག །དེ་ལས་བྱུང་བའི་དགེ་བ་དེས། །སྐྱེ་
དང་སྐྱེ་བ་ཐམས་ཅད་དུ། །ཁྱེད་སོགས་ཐེག་ཆེན་བཤེས་གཉེན་གྱིས། །རྟག་ཏུ་་་
རྗེས་སུ་འཛིན་པར་ཤོག །ཅེས་མི་འཕྲོགས་པའི་མཁྱེན་པ་དང་ཐུགས་རྗེས་མཐའ་
ཡས་པས། འགྲོ་བ་དཔག་ཏུ་མེད་པ་སྨིན་གྲོལ་གྱི་ལམ་ལ་འགོད་པའི་ཐེག་པ་་་་་
མཆོག་གི་བཤེས་གཉེན་རྡོ་རྗེའི་ཐུགས་དང་ལྡན་པའི་རྣལ་འབྱོར་གྱི་དབང་ཕྱུག་་་
ཆེན་པོ་གྲགས་པ་དོན་གྲུབ་ལ་གཅམ་བུའི་ཚིག་སྤངས་པའི་སྒོ་ནས་བསྟོད་པ་དངོས་
གྲུབ་ཀྱི་ཆར་འབེབས་ཞེས་བྱ་བའི་རབ་ཏུ་བྱེད་པ་འདི་ནི། དམ་པ་དེའི་རྡོ་རྗེ་སློབ་
མའི་ཐ་ཆུང་དཔལ་ངམ་རིངས་ཀྱི་སྟོན་པ་མདོ་སྔགས་ཀྱི་གཞུང་ལུགས་དུ་མ་ལ་སྨྲ་
བའི་སྤོབས་པ་ཅུང་ཞིག་རྙེད་པ། དགེ་སློང་རྡོ་རྗེ་འཛིན་པ་བཟང་པོ་བཀྲ་ཤིས་་་
ཞེས་བྱ་བས་སྦྱར་བ་སྟེ། རབ་བྱེད་བརྒྱ་རྩ་གཅིག་བྱེད་པའི་རབ་བྱེད་དང་པོའོ། །
དེའི་ཕྱི་མ་རྣམས་ཀྱང་མཐར་ཕྱིན་པར་གྱུར་ཅིག དགེ་ལེགས་འཕེལ་ལོ།། །།



༄༅། །ཀུན་མཁྱེན་འཕགས་འོད་ཡོན་ཏན་རྒྱ་མཚོ་ལ་
རྣམ་ཐར་གྱི་སྒོ་ནས་བསྟོད་པ་བཞུགས་སོ།།
༄༅། །ན་མོ་མཉྫ་ཤི་ཡེ། །ལེགས་བཤད་ཚོགས་གཉིས་ཤར་རིའི་རྩེ་ལ་་་་་
འཕགས། །གཞན་ཕན་བསྡུ་བཞིའི་འཕྲིན་ལས་འོད་སྟོང་འཕྲོ། །མཐའ་དག་ཡོན་
ཏན་ཆ་ཤས་རབ་རྫོགས་པ། །མཁས་མང་རྒྱུ་སྐར་རྒྱ་མཚོའི་བདག་པོ་རྒྱལ། །ཁྱེད་
ནི་སྐུ་ཚེ་དུ་མའི་སྔ་རོལ་ན། །རྒྱལ་སྲས་སྤྱོད་པ་རླབས་ཆེན་རྫོགས་བྱས་པས། །མ་
དག་ཞིང་འདིའི་གདུལ་བྱའི་དོན་གྱི་ཕྱིར། །བསམ་བཞིན་ཞིང་འདིར་སྐུ་ཡི་བཀོད་
པ་བཟུང་། །གདུལ་བྱ་རྣམས་ལ་མཛད་པ་བསྟན་པའི་ཕྱིར། །གཞོན་ནུ་ཉིད་ནས་
སྲིད་པའི་ཕུན་ཚོགས་ལ། །མ་ཆགས་རྒྱལ་བའི་བསྟན་པར་རབ་ཏུ་བྱུང༌། །ངུར་་་་
སྨྲིག་རྒྱལ་མཚན་འཛིན་པའི་མཆོག་ཏུ་གྱུར། །བཟོ་དང་གསོ་བ་སྒྲ་དང་ཚད་མ་་་་
སོགས། །ཤེས་བྱ་རིག་པའི་གནས་རྣམས་ཐམས་ཅད་ལ། །ལན་རེ་ཟུང་རེ་ཐོས་པ་
ཙམ་གྱིས་ཀྱང་། །རྒྱལ་བའི་དགོངས་པ་ཇི་བཞིན་ཐུགས་སུ་ཆུད། །བསྟན་པའི་་་
སྙིང་པོ་རྡོ་རྗེ་ཐེག་པའི་ལམ། །ཟབ་མོ་དབུ་མའི་ལམ་དང་ཟུང་འབྲེལ་བ། །ཇི་་་་
བཞིན་གཟིགས་ནས་ཚུལ་བཞིན་འདོམས་པ་ལ། །ཁྱེད་དང་མཚུངས་པའི་སྟོན་པ་
གཞན་ཡོད་མིན། །ཆོས་ཀུན་རྟེན་འབྲེལ་སྤྲོས་བྲལ་ཐུགས་སུ་ཆུད། །འཆད་རྩོད་
རྩོམ་གསུམ་མཁས་པའི་བྱ་བ་ཡིས། །རྒྱལ་བའི་བསྟན་པ་སྤྱི་དང་ཁྱད་པར་དུ། །
རྡོ་རྗེ་ཐེག་པའི་བསྟན་པ་རྒྱས་པར་མཛད། །མཁས་མང་དབུས་སུ་ལེགས་བཤད་
འཆད་པ་དང་། །མི་ཕམ་རྟེན་ལ་རབ་གནས་མཛད་པ་དང་། །སྒྲུབ་ཅིང་མཆོད་
ནས་དབང་བསྐུར་སོགས་ཀྱི་ཚེ། །དཔའ་བོ་དཔའ་མོ་ལྷ་བུའི་ཚོགས་རྣམས་ཀྱིས། །
འཇའ་འོད་གདུགས་དང་མེ་ཏོག་ཆར་འབེབས་ཤིང་། །ཚངས་པའི་དབྱངས་ཀྱིས་



སྙན་པའི་གླུ་ལེན་སོགས། །ཕྱི་རོལ་ཤིན་ཏུ་ངོ་མཚར་ལྟས་མང་བསྟན། །ནང་དུ་་
རྟོགས་པ་ཕུལ་བྱུང་རེ་རེ་ཐོབ། །ཐེག་ཆེན་ལམ་བཟང་གོང་དུ་སྤེལ་བའི་ཕྱིར། །
རྒྱུད་བཤད་མན་ངག་སྒྲུབ་ཅིང་མཆོད་པ་སོགས། །ལམ་སྲོལ་ཕྱེ་ནས་བསྟན་སྲུང་་
རྒྱ་མཚོ་ལ། །ཁྱེད་ཀྱི་བཀའ་སྒོ་འཕྲིན་ལས་དྲན་བཞིན་སྒྲུབ། །ཞི་རྒྱས་དབང་དྲག་
གདུལ་བྱ་སོ་སོ་ལའང་། །རང་དང་བསམ་པའི་ངོ་དང་འཚམས་པའི་སྐུར། །
བསྟན་ནས་འདུལ་བའི་ཐབས་ཀྱི་ཕ་རོལ་ཕྱིན། །དེ་ཕྱིར་ཁྱོད་ཀྱི་བཀའ་ལ་སུ་ཡིས་
འགོང་། །སྐུ་འདིའི་བཀོད་པ་བསྡུ་བར་བརྩམས་པའི་ཚེ། །ས་ཡང་གཡོ་ཞིང་ཉི་་
ཟླ་འོད་དང་བྲལ། །དཀར་ཕྱོགས་དགའ་བའི་ལྷ་རྣམས་ཐམས་ཅད་ཀྱང་། །སྒྲ་་་
དང་འོད་སོགས་ངོ་མཚར་ལྟས་མང་སྟོན། །གདུལ་བྱ་རྣམས་ཀྱི་ཚོགས་གཉིས་་་་་་
རྫོགས་བྱའི་ཕྱིར། །སྙུང་ཚུལ་བསྟན་ནས་གསོལ་བ་འདེབས་པའི་ཚེ། །མཁའ་་་་
སྤྱོད་གནས་སུ་འབྱོན་པ་བསུ་བ་ཡི། །མཁའ་འགྲོའི་ཉམས་སྣང་ཀུན་ལ་མཐུན་་་་
པར་ཤར། །ཞིང་འདིའི་གདུལ་བྱའི་རྟག་འཛིན་བཟློག་ཕྱིར་དང༌། །དག་པའི་་་་་
ཞིང་གཞན་གདུལ་བྱའི་དོན་གཤེགས་ཚེ། །དཔའ་བོ་དཔའ་མོ་ནམ་མཁའ་གང་བ་
ཡིས། །གླུ་གར་གདུགས་སོགས་ངོ་མཚར་དུ་མས་བསུས། །དེ་ཚེ་སྐུ་གསུམ་ལམ་་་
ཁྱེར་རྣལ་འབྱོར་རྣམས། །མངོན་དུ་གྱུར་པའི་མཐུ་ཡི་འོད་གསལ་ལས། །སྒྱུ་་་་་
འཕྲུལ་དྲ་བའི་སྐུར་ནི་བཞེངས་གྱུར་ནས། །ཧེ་རུ་ཀ་ཡི་གོ་འཕངས་མངོན་དུ་་་་་
མཛད། །སྐུ་གདུང་དད་ལྡན་རྟེན་དུ་བཞག་པ་ལ། །ལྷ་དང་ལྷ་མོའི་ཚོགས་རྣམས་
ཐམས་ཅད་ཀྱིས། །འཇའ་དང་འོད་ཀྱི་གུར་ཆེན་མཛེས་པར་ཕུབ། །མེ་ཏོག་སྣ་་་
ལྔའི་ཆར་པ་རྒྱུན་དུ་འབེབས། །རོལ་མོའི་སྒྲ་དབྱངས་སྙན་པོས་བར་སྣང་འགེངས། །
ཕུན་ཚོགས་ཐམས་ཅད་སྤྲིན་བཞིན་བསྡུས་པ་སོགས། །དགེ་མཚན་ལྟས་མང་དུ་མ་
བསྟན་པ་ཡིས། །ལོག་ལྟ་ཅན་རྣམས་མཆོག་ཏུ་དད་པར་མཛད། །དེ་ནས་་་་་
བརྩམས་ཏེ་ཁྱེད་ཀྱི་ཐུགས་རྗེ་ཡིས། །སྨིན་པར་མི་བྱ་གདུལ་བྱ་འགའ་ཡང་མེད། །



དེ་ཉིད་ཕྱིར་ན་རྒྱལ་བ་ཐམས་ཅད་ལས། །ཁྱེད་ཀྱི་ཐུགས་རྗེ་ཀུན་ལ་སྙོམས་པ་ཡིན། །
སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་་་་
ཅིང་། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་་་་
མྱུར་ཐོབ་ཤོག །ཀུན་མཁྱེན་འཕགས་འོད་ཡོན་ཏན་རྒྱ་མཚོ་ལ་རྣམ་ཐར་གྱི་སྒོ་་་་
ནས་བསྟོད་པ། བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་གཉིས་པའོ། །བདེ་་་
ལེགས།། །།



༄༅། །ཀུན་མཁྱེན་འཕགས་འོད་ཡོན་ཏན་རྒྱ་མཚོ་ལ་
མཁས་པའི་སྒོ་ནས་བསྟོད་པ་བཞུགས་སོ།།
༄༅། །ན་མོ་མཉྫ་ཤི་ཡེ། མཁས་པ་འཕགས་པ་ཐམས་ཅད་ལས། །མཁས་་
པར་འཕགས་པ་ཐམས་ཅད་མཛད། །མཁས་པ་འཕགས་མང་མཛད་པ་མཛད། །
མཁས་པ་འཕགས་པ་གཞན་ལས་ལྷག །མཁས་པ་འཕགས་ལམ་ཐམས་ཅད་ལ། །
མཁས་པ་འཕགས་ལམ་ལམ་བཟང་བཤད། །མཁས་པ་འཕགས་ལམ་ཉམས་་་་་
རྣམས་ལ། །མཁས་པས་འཕགས་ལམ་གཞན་ལས་ལྷག །མཁས་པ་བསྟན་པ་་་་་
མཐའ་དག་ལ། །མཁས་པས་བསྟན་པ་ཐམས་ཅད་གསལ། །མཁས་པ་བསྟན་ལ་
མཛད་པ་མཛད། །མཁས་པས་བསྟན་པ་གཞན་ལས་ལྷག །མཁས་པས་གདམ་་་
ངག་ཐམས་ཅད་ལ། །མཁས་པར་གདམས་ནས་གདམས་ངག་ལ། །མཁས་པས་་
གདམས་ངག་གཞན་ལས་ལྷག །མཁས་པས་མཁས་པ་ཐམས་ཅད་ལ། །མཁས་པ་
སྔ་མས་མཛད་པ་ལྟར། །མཁས་པས་མཁས་རྣམས་རང་སར་མཛད། །མཁས་་་་
པས་མཛད་པ་གཞན་ལས་ལྷག །མཁས་པ་མྱང་འདས་ཐམས་ཅད་ལ། །མཁས་་
པ་ཉན་རང་ས་ལས་འདས། །མཁས་པས་འབད་པ་ཐམས་ཅད་མཛད། །མཁས་
པ་མཁས་མང་ནང་ན་ཡང་། །མཁས་པས་མཁས་པ་ཐམས་ཅད་དགའ། །མཁས་
པ་མཁས་པ་གཞན་ལས་ལྷག །མཁས་པ་མཁས་པས་མཁས་པ་རྣམས། །མཁས་་
པས་མཁས་པས་མཁས་པ་ལགས། །མཁས་ནང་མཁས་པས་མཁས་པ་ཡང་། །
མཁས་པས་མཁས་པས་མཁས་པར་བསམ། །མཁས་ནང་མཁས་པས་མཁས་པ་་་་
མཁན། །མཁས་པ་མཁས་པས་མཁས་ནང་མཁས། །མཁས་པ་མཁས་པས་མཁས་
པས་མཁས། །མཁས་པས་མཁས་པས་མཁས་པ་མཁས། །མཁས་པ་མཁས་པར་་་
ན
•8 •



བསྔགས་པ་ཡང་། །མཁས་པ་མཁས་པས་མཁས་པར་བསྔགས། །མཁས་པར་་་་་
བསྔགས་པ་བསྔགས་པ་ཡང་། །བསྔགས་མཁན་མཁས་པས་མཁས་པར་བསྔགས། །
ཅེས་པ་ནི་མཁས་པའི་དབང་པོ་ཀུན་གྱི་གཙུག་གི་རྒྱན་དུ་གྱུར་པ། ཀུན་མཁྱེན་་་་་
འཕགས་འོད་ཡོན་ཏན་རྒྱ་མཚོ་ལ་མཁས་པའི་སྒོ་ནས་བསྟོད་པ། མང་དུ་ཐོས་་་་
པའི་རྒྱལ་ཁམས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་གསུམ་པའོ།། །།



༄༅། །བླ་མ་དམ་པ་རིན་ཆེན་རྒྱལ་མཚན་དཔལ་བཟང་པོ་ལ་
བསྟོད་པ་དངོས་གྲུབ་ཆར་འབེབས་བཞུགས་སོ། །
༄༅། །དཔལ་ལྡན་བླ་མ་དམ་པ་རྒྱལ་མཚན་རིན་པོ་ཆེ་དཔལ་བཟང་པོ་ལ་་་
བསྟོད་ཅིང་གསོལ་བ་འདེབས་པ་དངོས་གྲུབ་ཀྱི་ཆར་འབེབས་ཞེས་བྱ་བ། བླ་མ་་
དང་སྤྱན་རས་གཟིགས་དབྱེར་མ་མཆིས་པ་ལ་ཕྱག་འཚལ་ལོ། །བསྐལ་བ་དཔག་་
ཏུ་མེད་པའི་སྔ་རོལ་ནས། །སྣང་བ་མཐའ་ཡས་རྒྱལ་བའི་མངོན་སུམ་དུ། །འགྲོ་་
ཀུན་སྲིད་མཚོ་ལས་སྒྲོལ་དམ་བཅས་པ། །སྤྱན་རས་གཟིགས་དབང་ཐུགས་རྗེའི་་་
རྣམ་འཕྲུལ་གྱི། །གདུང་འཚོབ་མཆོག་ཏུ་གྱུར་ལ་གསོལ་བ་འདེབས། །གསོལ་བ་
འདེབས་སོ་བདག་རྒྱུད་བྱིན་གྱིས་རློབས། །བྱིན་གྱིས་བརླབས་ལས་དངོས་གྲུབ་
ཆར་བ་ཕོབ། །འོག་མ་ཀུན་ལའང་འགྲེ། ཉོན་མོངས་ཕྲ་རྒྱས་གཏིང་མཐའ་མི་་་་
མངོན་ཞིང༌། །ལས་རླུང་མཐུ་ཡིས་སྡུག་བསྔལ་རྦ་རླབས་གཡོ། །བགྲོད་དཀའ་་་་
འཁོར་བའི་རྒྱ་མཚོར་བྱིང་རྣམས་ལ། །ཐུགས་རྗེ་ཆེན་པོ་ཁྱེད་ལ་གསོལ་བ་འདེབས།།
གསོལ་བ x བྱིན་གྱིས X འཇིགས་ཚོགས་ལྟ་བུའི་གཅོང་རོང་ཤིན་ཏུ་ཟབ། །
ཆགས་སྡང་ཕྲག་དོག་སོགས་ཀྱི་རྩིགས་པས་མཐོ། །ལས་ཀྱི་ཞགས་བཅིངས་སྡུག་་་་
བསྔལ་གཤེད་མས་མནར། །སྲིད་པའི་བཙོན་རར་ཚུད་ལ་ཐུགས་རྗེ་ཡིས། །སྤྱན་
རས་གཟིགས་དབང་ཁྱེད་ལ་གསོལ་བ་འདེབས། །XX་ ཁྱེད་ཀྱི་ཞབས་རྡུལ་
པདྨོ་ལ་རེག་ལ། །གནས་སྐབས་མཐར་ཐུགས་ཕུན་ཚོགས་ཐམས་ཅད་ཀུན། །
འབད་རྩོལ་མེད་པར་མྱུར་དུ་སྩོལ་མཛད་པའི། །ཕུན་ཚོགས་འབྱུང་གནས་ཁྱེད་ལ་
གསོལ་བ་འདེབས། །XX བདེ་གཤེགས་བསྟན་པ་མི་ནུབ་རྒྱལ་མཚན་ནི། །
བསླབ་གསུམ་རིན་ཆེན་རྩེ་ལ་ལེགས་བཟུང་ནས། །ཉོན་མོངས་དགྲ་ཚོགས་ཀུན་་་་
•10 •



ལས་རྣམ་རྒྱལ་བའི། །དཔའ་བོའི་དབང་ཕྱུག་ཁྱེད་ལ་གསོལ་བ་འདེབས། །XX
གཞི་ཡི་གནས་ཚུལ་བདེན་གཉིས་ཇི་བཞིན་རྟོགས། །ལམ་བཟང་ཐབས་ཤེས་ཟུང་
འབྲེལ་ཉམས་སུ་བླངས། །འབྲས་བུ་སྐུ་གཉིས་བརྙེས་ནས་འཕྲིན་ལས་ནི། །ལྷུན་
གྲུབ་རྒྱུན་མི་ཆད་ལ་གསོལ་བ་འདེབས། །XX མཆོག་དམན་གདུལ་བྱའི་བསམ་
པ་ཐུགས་སུ་ཆུད། །རང་རང་བསམ་པའི་ངོ་དང་འཚམས་པའི་སྐུ། །བསྟན་ནས་
རིམ་གསུམ་ཆོས་འཁོར་བསྐོར་བ་ལ། །མཁས་པའི་མཁས་པ་ཁྱེད་ལ་གསོལ་བ་་་་
འདེབས། །XX མང་དུ་ཐོས་པའི་བློ་གྲོས་ལུས་སྟོབས་རྒྱས། །ཇི་ལྟ་ཇི་སྙེད་་་
རིག་པའི་མཆེ་སྡེར་རྣོ། །འཆད་རྩོད་རྩོམ་པའི་གཡུ་རལ་གྱིས་བརྗིད་པ། །ཐུབ་་་
བསྟན་གངས་རི་འཛིན་ལ་གསོལ་བ་འདེབས། ། XX ཐོས་པའི་དོན་ལ་རིགས་་་
པས་རྣམ་དཔྱད་ནས། །ཡང་ཡང་སེམས་པའི་བསམ་བྱུང་ཤེས་རབ་ཀྱིས། །མ་་་་
རྟོགས་ལོག་རྟོག་ཐེ་ཚོམ་དྲི་མ་བསལ། །འཁྲུལ་བའི་དྲི་མ་སྤངས་ལ་གསོལ་བ་་་་་
འདེབས། །XX དབེན་པའི་གནས་སུ་ཏིང་འཛིན་སྒྲོ་ཚོགས་འཕེལ། །དུག་་་
ལྔའི་ཟས་བཅོམ་ཡེ་ཤེས་ལང་ཚོ་རྒྱས། །ལེགས་བཤད་ཟློས་གར་སྒྲོག་པའི་མགྲིན་་་
པ་བཏེག །ཕན་བདེའི་གཙུག་ཕུད་འཛིན་ལ་གསོལ་བ་འདེབས། །XX རབ་་
འབྱམས་རྒྱུད་སྡེའི་གངས་རི་ལས་འོངས་པ། །རྣམ་དག་དབང་བཞིའི་ཆུ་རྒྱུན་དྲི་་
མེད་ཀྱི། །ཕུང་ཁམས་སྐྱེད་བྱེད་རྩ་རླུང་དྲི་མ་འཁྲུད། །སྐུ་བཞིའི་ས་བོན་འཛིན་་
ལ་གསོལ་བ་འདེབས། ། XX ཐ་མལ་སྣོད་བཅུད་ཞིང་ཀུན་སྦྱོང་བའི་ལམ། །ཕྲ་
རགས་ལྷ་ཡི་རྣལ་འབྱོར་མཐར་ཕྱིན་པས། །འཆི་བ་ཆོས་སྐུ་བར་དོ་ལོངས་སྐུ་དང་།
སྐྱེ་བ་སྤྲུལ་སྐུར་ཤར་ལ་གསོལ་བ་འདེབས། །XX རྩ་རླུང་གནས་ལ་གནད་དུ་་་
བསྣུན་པའི་མཐུས། །ཀུན་རྟོག་རླུང་གི་རྒྱུ་བ་དྷུ་ཏཱིར་ཐིམ། །འོད་གསལ་བདེ་སྟོང་
ངང་ལ་གཟུགས་སྐུར་བཞེངས། །མཆོག་གི་དངོས་གྲུབ་བརྙེས་ལ་གསོལ་བ་་་་
འདེབས། །XX དངོས་བཤམས་ཡིད་ཀྱི་སྤྲུལ་བའི་མཆོད་པའི་སྤྲིན། །ཟག་པ་



མེད་པའི་བདུད་རྩིར་བྱིན་བརླབས་ནས། །ཕྱི་ནང་གསང་བ་དེ་ཉིད་མཆོད་པ་ཡིས།།
ཁྱོད་ཉིད་རྣམ་པ་ཀུན་ཏུ་མཆོད་པར་བགྱི། །ཐོག་མེད་དུས་ནས་ཉོན་མོངས་་་་་
དབང་སོང་བས། །ལུས་ངག་ཡིད་གསུམ་ནོངས་པ་ཅི་མཆིས་རྣམས། །གནོང་་་་་
ཞིང་འགྱོད་པའི་སེམས་དང་བཅས་ནས་ཀྱང་། །ཐུགས་རྗེ་ཆེ་ལྡན་ཁྱེད་ལ་་་་་་
འཆགས་པར་བགྱི། །ཕྱོགས་བཅུའི་འཇིག་རྟེན་ཁམས་ན་གང་བཞུགས་པའི། །
རྒྱལ་བ་སྲས་བཅས་ལ་སོགས་འགྲོ་ཀུན་གྱི། །བསོད་ནམས་ཡེ་ཤེས་ཚོགས་གཉིས་་
མཐའ་དག་ལ། །བདག་ཡིད་མངོན་པར་དད་པས་ཡི་རང་ངོ༌། །དམ་པའི་མགོན་
གྱི་ཡོངས་སུ་མ་བཟུང་ཞིང་། །ལེགས་ཉེས་འབྱེད་པའི་བློ་གྲོས་མིག་དང་བྲལ། །
རྟག་ཆད་ལྟ་བུའི་གཡང་སར་ལྷུང་རྣམས་ལ། །ལེགས་བཤད་ཆོས་ཀྱི་འཁོར་ལོ་་་་
སྐོར་དུ་གསོལ། །ལས་ཉོན་ཤུགས་ཀྱི་ཟོ་ཆུན་ཁྱུད་མོ་ལྟར། །རང་དབང་མེད་པར་
སྐྱེ་ཤི་རྒྱུད་མ་རུ། །འཁོར་བ་རྣམས་ཀྱི་དོན་དུ་ཁྱོད་ཉིད་ནི། །མྱ་ངན་མི་འདའ་་་
བཞུགས་པར་གསོལ་བ་འདེབས། །འདིས་མཚོན་དགེ་བ་ཚོགས་གཉིས་གྲུ་རྫིང་་་་་
དེར། །རྣམ་དཀར་བསྔོ་བའི་དར་ཆེན་ལེགས་པར་ཕྱིར། །ཐབས་ཤེས་ཕྱོགས་་་་
མཐུན་རླུང་གིས་རབ་བསྐྱོད་དེ། །ཀུན་མཁྱེན་ཡེ་ཤེས་རྒྱ་མཚོར་ལེགས་ཞུགས་ནས། །
དོན་གཉིས་ཡིད་བཞིན་ནོར་བུ་ལེན་པར་ཤོག །བསྟོད་ཚིག་འདི་ཡང་དམ་པ་དེ་་
ཉིད་ལ། །མི་ཕྱེད་དད་པ་ཐོབ་ཅིང་དེ་ཉིད་ཀྱི། བཀའ་འབངས་ཐ་མར་གྱུར་པ་་
བཟང་བཀྲ་ཡིས། །ལེགས་པར་སྦྱར་བའི་རབ་བྱེད་བཞི་པའོ། །བཀྲ་ཤིས་བདེ་་་
ལེགས་སུ་གྱུར་ཅིག ། ། །
12



༄༅། །སྐྱབས་འགྲོའི་རྣམ་གཞག་བཞུགས་སོ།།
༄༅། །ཟླ་མེད་གོ་འཕང་མཆོག་དེར་བགྲོད་འདོད་པའི། །ཕུན་ཚོགས་ཡོན་
ཏན་ཀུན་གྱི་གཞིར་གྱུར་ཅིང་། །དངོས་གྲུབ་མ་ལུས་འབྱུང་བའི་སྒོ་གཅིག་པུ། །
འདྲེན་པ་མཉམ་མེད་བླ་མའི་ཚོགས་ལ་བསྟོད། །སྐྱབས་སུ་བཟུང་ན་གཏན་གྱི་་་་
བདེ་བ་སྟེར། །ཅུང་ཟད་དྲན་པས་ངན་འགྲོའི་འཇིགས་ལས་སྐྱོབ། །གསོལ་བ་་་
བཏབ་པས་ཕུན་ཚོགས་བདེ་ལེགས་སྩོལ། །བསླུ་མེད་དཀོན་མཆོག་གསུམ་པོ་གུས་
པས་བསྟེན། །ད་ལྟ་སྐྱབས་འགྲོའི་འདོན་པ་མི་ཉུང་མོད། །ཕལ་ཆེར་ངལ་བ་ཙམ་
ཞིག་འབྲས་བུར་བཅས། །དེ་ཕྱིར་བསྟན་ལ་འཇུག་སྒོ་སྐྱབས་འགྲོའི་གནད། །
རྒྱལ་བའི་དགོངས་པ་ཇི་བཞིན་བདག་གིས་དབྱེ།།
དེ་ལ་མངོན་པར་མཐོ་བ་དང་ངེས་པར་ལེགས་པའི་གོ་འཕང་ཐོབ་པར་་་་་
འདོད་པ་དག་གིས་སྟོན་པ་དང་བསྟན་པ་ཡང་དག་གི་རྗེས་སུ་ཞུགས་ནས་འདོད་་
དོན་ཐོབ་པར་ནུས་ཀྱིས། སྟོན་པ་སོགས་ལྟར་སྣང་གི་རྗེས་སུ་ཞུགས་ཏེ། དེ་ལ་་་
བརྟེན་ནས་འདོད་དོན་མི་ཐོབ་པར་མ་ཟད་མི་འདོད་པའི་འབྲས་བུ་མྱོང་དགོས་་་
པས། འདིར་ལམ་གྱི་རྩ་བ་སྐྱབས་ཀྱི་རྣམ་གཞག་བཤད་པར་བྱའོ།།
དེ་ལ་ཡང་། སྐྱབས་ཡང་དག་དང་ལྟར་སྣང་གི་རྣམ་དབྱེ་ཤེས་པའི་བར་་་
སྐྱབས་འགྲོའི་གོལ་ས་བཤད་པ། ཡང་དག་པའི་སྐྱབས་ཀྱི་རྣམ་གཞག་བཤད་པ།
ཐེག་ཆེན་གྱི་སྐྱབས་འགྲོ་མཆོག་ཏུ་བསྒྲུབ་པའི་སྒོ་ནས་དེའི་སྐྱབས་འགྲོར་ལམ་གྱི་་་
ལུས་རྫོགས་པའི་ཚུལ། དེ་ནས་ཐེག་ཆེན་གྱི་སྐྱབས་འགྲོ་ལ་འབད་རིགས་པར་་་་་
བསྟན་པ་བཅས་ལས།
དང་པོ་ལ། ཕྱི་རོལ་བའི་བསྟན་པ་དང་ལམ་ལ་བསླབས་པས་འདོད་དོན་མི་
，|3，



འགྲུབ་པར་བསྟན། རྒྱུ་མཚན་དེ་ཉིད་ཀྱིས་ཕྱི་རོལ་པའི་བསྟན་པ་ཡང་དག་པ་་་་
མིན་པར་སྒྲུབ་པ། །དེས་ན་ཕྱི་རོལ་པ་སོགས་ཀྱིས་དཀོན་མཆོག་གསུམ་ལ་སྐྱབས་
སུ་འགྲོ་བ་ལམ་ལྟར་སྣང་དུ་བསྟན་པ། དེ་དག་གིས་རང་ལ་རྩོད་པ་སྤོང་བ་དང་་
བཞིའོ། །
དང་པོ་ནི། མངོན་མཐོ་དང་ངེས་ལེགས་འདོད་པས། ནང་པའི་བསྟན་པ་
སོགས་ལ་སྐྱབས་སུ་སོང་བའི་སྒོ་ནས་ནང་པའི་བསྟན་པ་དང་ལམ་ལ་སློབ་པར་་་་་
རིགས་ཀྱི། ཕྱི་རོལ་པའི་སྟོན་པ་སོགས་ལ་སྐྱབས་སུ་སོང་བའི་སྒོ་ནས་ཕྱི་རོལ་པའི་
བསྟན་པ་དང་ལམ་ལ་སློབ་པར་མི་རིགས་ཏེ། ནང་པའི་ལམ་ལ་སློབ་པ་དང་་་་་་
སྐྱབས་འགྲོ་སོགས་བྱས་པས་འདོད་དོན་འཐོབ་ལ། ཕྱི་རོལ་པའི་ལམ་ལ་སློབ་པ་་
དང་སྐྱབས་འགྲོ་སོགས་བྱས་པས་འདོད་དོན་མི་ཐོབ་ཅིང་། མི་འདོད་པའི་སྡུག་
བསྔལ་མྱོང་དགོས་པའི་ཕྱིར། འོ་ན་དེའི་ཚུལ་ཇི་ལྟར་ཡིན་ཞེ་ན། བཤད་པར་བྱ་
སྟེ། དེ་ལ་ཡང་ཕྱི་རོལ་པ་ལ་ཆད་པ་ལྟ་བ་དང་རྟག་ལྟ་བ་གཉིས་སུ་ངེས་ལ། །
ཆད་ལྟ་བ་རྒྱང་འཕེན་པའི་བསྟན་པ་དང་ལམ་ལ་བསླབས་པས། །ཕྱི་མ་ལ་ངེས་་་
ལེགས་དང་མངོན་མཐོ་མི་འཐོབ་པར་མ་ཟད་འདིར་མངོན་མཐོ་ཐོབ་ཟིན་པ་ལས་
ཀྱང་ཉམས་པར་འགྱུར་བ་དང་། ཕྱི་མ་ལ་མི་ཟད་པའི་སྡུག་བསྔལ་ཆེན་པོ་མྱོང་་་
དགོས་པའི་ཉེས་པ་བཞི་ཡོད་དེ། རྒྱུ་མཚན་རིམ་བཞིན་རྒྱང་འཕེན་ཚེ་འདིར་ལམ་
བསྒོམས་པས། ཕྱི་མ་ལ་ཐར་པ་དང་ཐམས་ཅད་མཁྱེན་པ་ཐོབ་པ་མེད་པར་་་་་
འདོད་པས། ལྟ་བ་དེ་གོམས་པར་བྱས་ན་ངེས་ལེགས་ཀྱི་རྩ་བ་ཆད་པ་ཡིན་པའི་་་
ཕྱིར་དང་། འདིར་ཚུལ་ཁྲིམས་སོགས་རྣམ་དག་བསྲུང་བ་ལས་ཕྱི་མ་ལྷ་མིའི་གོ་་་་
འཕང་ཐོབ་པ་མེད་པར་འདོད་པས། ལྟ་བ་དེ་གོམས་པར་བྱས་ན་མངོན་མཐོའི་
རྩ་བ་ཆད་པ་ཡིན་པའི་ཕྱིར་དང་། ཚེ་འདིར་མི་གནས་པར་འཆི་བ་ལ་ཡང་། ཚེ་
ཟད་ནས་འཆི་བ། བསོད་ནམས་ཟད་ནས་འཆི་བ། ལས་ཟད་ནས་འཆི་བ།



དུས་མ་ཡིན་པར་འཆི་བ་དང་བཞིར་ངེས་ལ། ལས་འབྲས་སོགས་མེད་པར་ལྟས་་
ནས་གཞན་གྱི་སྲོག་བཅོད་པ་སོགས་ལ་འཛེམ་མེད་དུ་ཞུགས་པས། དེའི་རྒྱུ་མཐུན་
གྱི་འབྲས་བུ་ལ་ཚེ་ཟད་ནས་འཆི་བར་འགྱུར་ཞིང་། ལྟ་བ་དེ་གོམས་པས་རང་རྒྱུད་
ཀྱི་དགེ་རྩ་ཆད་པས་བསོད་ནམས་ཟད་པར་གྱུར་པ་དང༌། ལྷ་མིའི་རྟེན་ལ་ལུས་་་
སེམས་ལྷན་ཅིག་གནས་པའི་ལས་ཀྱི་ནུས་པ་ཡང་ཟད་པ་དང༌། བསོད་ནམས་་་་་
ཟད་པས་མི་མིན་སོགས་ཀྱིས་བར་ཆད་བྱེད་པར་ནུས་པའི་ཕྱིར་དང་། ཤི་ནས་་་
ངན་སོང་དུ་སྐྱེ་བ་ཡིན་པར་རྟག་ལྟ་བ་གྲངས་ཅན་པ་དང་། བྱེ་བྲག་པའི་ལམ་ལ་
སློབ་པ་སོགས་བྱས་པས་ཀྱང་ཕྱི་མ་ལ་ངེས་ལེགས་མི་ཐོབ་པ་སོགས་ཉེས་པ་བཞི་
འབྱུང་སྟེ། རྒྱུ་མཚན་རིམ་པ་བཞིན་གཞན་དེ་གཉིས་གང་ཟག་གི་བདག་རྟག་པ་
ཡོད་པར་འདོད་པས། དེ་དག་གི་ལམ་ལ་གང་ཟག་གི་བདག་འཛིན་སྤོང་བའི་་་་
ཐབས་མེད་ལ་གང་ཟག་གི་བདག་འཛིན་མ་སྤངས་པར་ཐར་པ་དང་ཐམས་ཅད་་་་
མཁྱེན་པ་ཐོབ་པར་མི་སྲིད་པའི་ཕྱིར་དང༌། མངོན་མཐོ་ལྷ་མིའི་གོ་འཕང་འཐོབ་
པ་ལ། ཚུལ་ཁྲིམས་རྣམ་པར་དག་པས་གཞི་བཟུང༌། སྨོན་ལམ་རྣམ་པར་དག་་་་
པས་མཚམས་སྦྱར་བ་དགོས་པ་ལ། དེ་གཉིས་ལམ་ལ་ཚུལ་ཁྲིམས་སྲུང་བ་མེད་་་་་
པའི་ཕྱིར་དང་། ཤ་ཁྲག་གི་མཆོད་སྦྱིན་སོགས་ཀྱི་ཕྱིར་གཞན་གྱི་སྲོག་གཅོད་པ་་་་
སོགས་བྱས་པས་ཚེ་ཐུང་། རྒྱལ་བ་སྲས་བཅས་ལ་འདྲེན་པ་དང་ཁྲོ་བ་སོགས་བྱས་
པས་དགེ་རྩ་ཆད་པས་བསོད་ནམས་ཟད་པ་སོགས་གོང་དུ་བཤད་པ་གཉིས་པོ་་་་་
འབྱུང་བའི་ཕྱིར་དང༌། ཤི་ནས་ཀྱང་ལྟ་བ་ལོག་པ་དེའི་མཐུས་ངན་སོང་དུ་སྐྱེ་བ་་
ཡིན་པ་དེའི་ཕྱིར། དེས་ན་ཁོང་ཁྲོ་དང་ལོག་ལྟས་དགེ་རྩ་གཅོད་ན་ས་བོན་དང་་་་
མངོན་འགྱུར་གང་གཅོད། བསོད་ནམས་དང་ཡེ་ཤེས་ཀྱི་ཚོགས་གང་གཅོད།
དགེ་རྩ་བཅད་པའམ་གཅོད་པའི་དོན་གང་ཡིན། དེ་གཉིས་འགྲོ་བ་གང་གི་རྟེན་་
ལ་ཡོད་པ་སོགས་དཀའ་བའི་གནད་མང་པོ་ཡོད། འདི་རྣམས་རྗེ་རིན་པོ་ཆེས་་་་



མཛད་པའི་འཇུག་པའི་རྣམ་བཤད་ལས་ཤེས་པར་བྱའོ། །སྤྱོད་པ་པའི་ལམ་ལ་་་་
བསླབས་པས་ཀྱང་། གོང་དུ་བཤད་པའི་ཉེས་པ་བཞི་དེ་འབྱུང་སྟེ་རིམ་པ་བཞིན་
དུ་སྤྱོད་པ་ཐམས་ཅད་མཁྱེན་པ་མེད་པར་འདོད་ཅིང་། སྐྱེས་བུས་བྱས་པའི་ཚིག་
ཐམས་ཅད་ལོག་པའི་དོན་ཅན་དུ་འདོད་པས། དེ་ལྟར་ཉམས་ལེན་བྱས་པས་ངེས་
ལེགས་ཐོབ་མི་སྲིད་པའི་ཕྱིར་དང་། འབབ་ཆུ་ལ་འཁྱུད་བྱས་པས་སྡིག་སྒྲིབ་དག་
པ་དང་། མེའི་གདུང་བ་དང་མེ་ལ་སྦྱིན་བསྲེག་བྱེད་པ་སོགས་གྲོལ་ལམ་དུ་འདོད་
ཅིང་། དེ་དག་ཀྱང་ལོག་པའི་ལམ་ཡིན་པའི་ཕྱིར་དང་། ཚུལ་ཁྲིམས་སྲུང་བ་ཡང་
དེ་བའི་ལམ་ལ་མེད་པའི་ཕྱིར་དང་། ཤ་ཁྲག་གི་མཆོད་སྦྱིན་སོགས་གོང་དང་འདྲ།
དབང་ཕྱུག་པའི་ལམ་ལ་བསླབས་པས་ཀྱང་གོང་གི་ཉེས་པ་བཞི་པོ་དེ་འབྱུང་སྟེ།
དབང་ཕྱུག་པའི་དབང་བསྐུར་ཙམ་གྱིས་གྲོལ་བར་འདོད་ལ། དེའི་དབང་བསྐུར་
ལ་མངོན་མཐོ་དང་ངེས་ལེགས་གང་ཡང་ཐོབ་པའི་ནུས་པ་མེད་པའི་ཕྱིར་དང་།
རྩེ་གསུམ་གྱི་ཁ་ལ་འཕྱོང་བ་སོགས་གྲོལ་ལམ་དུ་འདོད་ཅིང་། ཤ་ཁྲག་གི་མཆོད་་་་
སྦྱིན་མན་གོང་དང་འདྲའོ།།
གཉིས་པ་རྒྱུ་མཚན་དེ་ཉིད་ཀྱིས་ཕྱི་རོལ་པའི་སྟོན་པ་ཡང་དག་མིན་པར་སྒྲུབ་
པ་ནི། ཕྱི་རོལ་པའི་སྟོན་པ་སེར་སྐྱ་དང་། གླིང་སྐྱེས་ལ་སོགས་པའི་ཕྱི་རོལ་པའི་
སྟོན་པ་རྣམས་སྟོན་པ་ཡང་དག་མིན་ཏེ། དེ་དག་གི་ལམ་ལ་གོམས་པར་བྱས་པས་
འདོད་དོན་མི་འཐོབ་ཅིང་། མི་འདོད་པ་ངན་འགྲོ་སོགས་སུ་སྐྱེས་ནས་སྡུག་་་་
བསྔལ་ཆེན་པོ་མྱོང་དགོས་པ་གོང་དུ་སྒྲུབ་ཟིན་པའི་ཕྱིར་དང་། དེ་དག་གི་བྱས་་་
པའི་བསྟན་བཅོས་ཀྱི་བརྗོད་བྱའི་དོན་ལ་མངོན་སུམ་དང་། དངོས་སྟོབས་དང་་་་
ལུང་གི་ཚད་མ་རྣམས་ཀྱིས་གནོད་པ་ཡོད་པའི་ཕྱིར་དང་། རང་བཞིན་དངོས་སུ་
འགལ་བ་དང་ཁས་བླངས་སྔ་ཕྱི་འགལ་བ་སོགས་གནོད་པ་དུ་མ་ཡོད་པའི་ཕྱིར།
གང་ཟག་གི་བདག་རྟག་པ་ཡོད་པར་བསྟན་པ་སོགས་ཀྱི་དོན་ལ་ཡིད་ཆེས་རྗེས་་་་་
• 16 •



དཔག་གིས་གནོད་པའི་ཕྱིར་དང་། གང་ཟག་གི་བདག་ཡོད་པར་ཁས་ལེན་པ་་་་
དང༌། འཁོར་བ་ལས་གྲོལ་བ་ཁས་ལེན་པ་གཉིས་ཁས་བླང་འགལ་བའི་ཕྱིར་དང་།
སྐྱེས་བུས་བྱས་པའི་ཚིག་ཐམས་ཅད་རྫུན་པ་ཞེས་པ་ལྟ་བུ་ཚིག་དངོས་ཤུགས་འགལ་
བའི་ཕྱིར། རྒྱས་པར་ནི་ཁོ་པ་རང་གི་གྲུབ་མཐའི་ལམ་བགྲོད་ཚུལ་ཤེས་པ་ལ་རག་་
ལས་ཏེ་གཞན་དུ་བཤད་པར་བྱའོ། །དེས་ན་སྐྱེས་བུ་དེའི་གསུང་རབ་སོགས་་་་་
དཔྱད་པས་དག་ན་སྐྱེས་བུ་དེ་ཁྱད་པར་ཅན་དུ་ཁས་བླངས་པར་ཤེས་པར་བྱ་ཡི།
བསྟན་བཅོས་དེ་དག་ཁྱད་པར་ཅན་ཡིན་ཏེ། བྱེད་མཁན་གྱི་སྐྱེས་བུ་དེ་ཁྱད་པར་
ཅན་ཡིན་ཞེས་སྨྲ་བ་འདི་སྒྲུབ་བྱེད་བསྒྲུབ་བྱ་དང་མཚུངས་པས་བླུན་པོ་མགུ་བར་་
བྱེད་པ་ཙམ་ཡིན་ནོ། །སྟོན་པ་དེ་དག་གི་རྗེས་སུ་ཞུགས་ནས་དེའི་ལམ་ལ་སློབ་པ་
རྣམས་ཀྱང་ཡང་དག་མིན་ཏེ། གཏན་གྱི་བདེ་བ་སྤངས་ནས་སྡུག་བསྔལ་གྱི་རྒྱུ་་་་
འབའ་ཞིག་སྒྲུབ་པ་ལ་ཞུགས་པ་ཡིན་པའི་ཕྱིར་རོ།།
གསུམ་པ་དེས་ན་ཕྱི་རོལ་པ་སོགས་ཀྱི་དཀོན་མཆོག་གསུམ་ལ་སྐྱབས་སུ་འགྲོ་
བ་ལ་སོགས་པ་ལམ་ལྟར་སྣང་དུ་བསྟན་པ་ནི། ཕྱི་རོལ་པའི་སྟོན་པ་དགེ་འདུན་ལ་
སྐྱབས་སུ་འགྲོ་བ་དང་། དེའི་ཕྱོགས་དང་མཐུན་པའི་བཤེས་གཉེན་བསྟན་པ་དང་
བཅས་པ་ལ་སྐྱབས་སུ་འགྲོ་བའི་སྒོ་ནས། དེའི་ལམ་ལ་སློབ་པ་སོགས་ནི་ལོག་པའི་
ལམ་འབའ་ཞིག་སྒྲུབ་པ་ཡིན་ཏེ། སྐྱབས་འགྲོའི་དགོས་པ་ནི་ངན་འགྲོའི་སྡུག་་་་
བསྔལ་གྱི་འཇིགས་ནས་དེ་ལས་ཐར་པ་དང་། གནས་སྐབས་སུ་མི་མིན་ལ་སོགས་
པའི་གནོད་པ་དང་། འབྱུང་བ་མ་སྙོམས་པ་སོགས་ཀྱིས་ནད་ལས་ཐར་པའི་ཕྱིར་
ཡིན་ལ། དེ་དག་ལ་སྐྱབས་སུ་སོང་བས་ནི། སྟོན་པ་སངས་རྒྱས་ལ་སོགས་པའི་་་
ཡང་དག་པའི་དཀོན་མཆོག་གསུམ་སྤངས་པས། ཤི་མ་ཐག་མནར་མེད་པའི་་་་་
དམྱལ་བར་སྐྱེ་དགོས་པའི་ཕྱིར། ཆོས་སྤོང་བ་ཡང་སྡིག་པ་ཤིན་ཏུ་ཆེ་བ་ལ། དེ་་
ལས་ཀྱང་གསུམ་ཀ་སྤངས་པ་སྡིག་ཆེ་བའི་ཕྱིར་དང་། དེ་དག་ལ་གནས་སྐབས་སུ་
• 17 •



ཡང་དཀོན་མཆོག་གི་ཐུགས་རྗེ་འཇུག་པའི་སྐབས་མེད་པས་མི་མ་ཡིན་དང༌། ནད་
ལ་སོགས་པས་གནོད་པ་བྱེད་པར་སླ་བའི་ཕྱིར། དེས་ན་དེ་དག་ལ་སྐྱབས་སུ་འགྲོ་
བ་འབད་པས་འགོག་དགོས། །
བཞི་པ་དེ་དག་གིས་རང་ལ་རྩོད་པ་སྤང་བ་ནི། འོ་ན་དབང་བསྐུར་སོགས་
གྲོལ་ལམ་མ་ཡིན་ན། ཁྱོད་རང་ཡང་སྡིག་སྒྲིབ་འདག་པའི་ཕྱིར་དུ། དབང་་་་་་
བསྐུར་དང་སྦྱིན་སྲེག་དང་། ཁྲུས་བྱེད་པ་དང་། དཀྱིལ་འཁོར་གྱི་ལྷ་ལ་ཤ་ལྔས་་
མཆོད་པ་བྱེད་པ་དང་། ཆོས་སྐྱོང་སོགས་ལ་ཤ་ཁྲག་གི་གཏོར་མ་འབུལ་བ་སོགས་
དང་འགལ་ཞིང་། ཁྱེད་བདག་ཁས་ལེན་པས་བདག་འཛིན་སྤང་དུ་མི་རུང་བ་་་་
སོགས་ཀྱི་གནོད་པ་ཁྱེད་རང་ལའང་མཚུངས་སོ། །ཞེས་ཟེར་ན། རིམ་པ་བཞིན་
ལན་གདབ་པར་བྱ་སྟེ། ངེད་ཀྱིས་དབང་བསྐུར་ཁོ་ནས་གྲོལ་བ་ཐོབ་པ་མི་འདོད་
ཅིང་། ཁས་ཀྱང་མ་བླངས་ལ། དབང་བསྐུར་རྗེས་ལམ་བསྒོམས་ནས་གྲོལ་བར་་་
འདོད་པའི་ཕྱིར་དང་། ངེད་ཀྱི་དབང་བསྐུར་དང་དབང་ཕྱུག་པའི་དབང་བསྐུར་
ཀྱང་མི་མཚུངས་ཏེ། ངེད་ཀྱི་དབང་བསྐུར་ལ་གང་ཟག་དེའི་རྒྱུད་ལ་སྐུ་བཞི་་་་
འཐོབ་བྱེད་དང༌། ཉོན་མོངས་ལྔ་སྦྱང་བའི་ནུས་པ་འཇོག་པའི་བྱེད་ལས་ཁྱད་་་་
པར་བ་དེ་ཡོད་ལ། ཁྱེད་ཀྱི་དབང་བསྐུར་ལ་དེ་འདྲའི་ནུས་པ་འཇོག་པ་དེ་ཙམ་་་
ཡང་མེད་པའི་ཕྱིར། སྦྱིན་བསྲེག་ཀྱང་མི་མཆུངས་ཏེ། ཁྱེད་ཐ་མལ་པའི་མེ་ལ་་་
སྙིང་ཁམས་ལྷུར་བྱས་ཏེ་རྣལ་འབྱོར་སོགས་གང་ཡང་མེད་པར་འཕྱོ་བ་དང་།
རྫས་བསྲེག་པ་དང༌། མེའི་དབུས་སུ་འདུག་སྟེ། ལུས་ཀྱི་ཆུ་སྐམས་ནས་ལུས་ཡང་
དུ་སོང་བ་ལ་སྡིག་སྒྲིབ་དག་པར་འདོད་ལ། ངེད་ནི་ཐབས་ཀྱང་བསྐྱེད་ཆོག་ཁྱད་
པར་བ་བྱས། ཡེ་ཤེས་ཀྱི་ཐབས་སུ་བསྐྱེད། མེ་ཡང་འཇིག་རྟེན་ལས་འདས་མ་་་་
འདས་ཀྱི་མེ་ལྷར་བསྐྱེད་པ་དང་། དཀྱིལ་འཁོར་གྱི་ལྷ་སྒྲུབ་པ་སོགས་བྱས།
བསྲེག་རྫས་ཀྱང་བྱིན་གྱིས་བརླབས་ཏེ། ལྷ་ལ་མཆོད་པའི་ཚུལ་གྱིས་འབུལ་བ་དང་།



དེ་དག་གི་གནས་ལུགས་སྟོང་པ་ཉིད་སྒོམ་པ་བྱེད་པ་སོགས་སྡིག་སྒྲིབ་སྦྱོང་བའི་སྒོ་ .
དུ་མའི་སྒོ་ནས་སྦྱིན་བསྲེག་གིས་སྡིག་པ་དག་པར་འདོད་པའི་ཕྱིར། འཁྲུད་བྱེད་
ལུགས་ཀྱང་མི་མཚུངས་ཏེ། ཁྱེད་འབབ་ཆུ་རང་ག་བར་འཁྱུད་བྱས་པས་སྡིག་པ་་་
དག་པར་འདོད་ལ། ངེད་ནི་འབབ་ཆུ་ལྷར་སྐྱེད་པ་ཞུ་བའམ། བུམ་ཆུ་ལ་ལྷའི་་་་
བཟླས་པ་སོགས་བྱས་ལྷའི་ཐུགས་རྒྱུད་བསྐུལ་བས། ： ཡེ་ཤེས་ཀྱི་བདུད་རྩི་བབ་པ་་་
དང་འདྲེས་པའི་ཆུས་འཁྱུད་བྱས་པ་དང་འཐུང་བ་སོགས་ཀྱི་རྒྱུད་ལ་ལྷའི་བྱིན་་་་་
རླབས་ཞུགས་ཏེ། དེའི་མཐུས་སྡིག་སྒྲིབ་སོགས་ཀྱང་འདག་པར་འདོད་པའི་ཕྱིར། །
ཤ་ཁྲག་གིས་ལྷ་མཆོད་པ་ཡང་མི་འདྲ་སྟེ། ཁྱེད་དབང་ཕྱུག་སོགས་ལ་ཤ་ཁྲག་གིས་་་
མཆོད་པ་ཁོ་ནའི་ཕྱིར་དུ་དམིགས། སེམས་ཅན་གཞན་གྱི་སྲོག་གཅོད་པར་བྱེད་པ་
དང་། མཆོད་པ་དེ་ཙམ་གྱི་གྲོལ་བ་ཐོབ་པར་འདོད་ལ། ངེད་ནི་ལྷ་མཆོད་པའི་་
ཕྱིར་དུ་དམིགས་ནས་སེམས་ཅན་གཞན་གྱི་སྲོག་མི་གཅོད་པའི་ཕྱིར་དང་། ཤ་་་་
ཁྲག་ལ་སོགས་གཏོར་མར་འབུལ་བ་སོགས་ཀྱི་དུས་ཀྱང་ཐ་མལ་གྱི་སྣང་ཞེན་སྤངས་
ཏེ་བདུད་རྩི་སོགས་སུ་བསྐྱེད་ནས་ཕུལ་བས། ལྷའི་རྒྱུད་ལ་བདེ་བ་ཁྱད་པར་ཅན་
བསྐྱེད་པས་མཉེས་པར་བྱས་པའི་མཐུས། རང་རྒྱུད་ལ་བྱིན་རླབས་ཞུགས་ནས་་་་
ཚོགས་མྱུར་དུ་རྫོགས་པའི་ཐབས་སུ་འདོད་པའི་ཕྱིར། བྱས་པ་ལ་ཁོ་ན་རེ། ཁྱེད་
མངོན་སྤྱོད་བྱེད་པའི་སེམས་ཅན་ཆེད་དུ་གཉེར་ནས་གསོད་པ་མིན་ནམ་ཞེ་ན། །
དེ་འདྲའི་སེམས་ཅན་ཆེད་དུ་གཉེར་ནས་གསོད་པ་བདེན་མོད། ཁྱེད་དབང་ཕྱུག་
སོགས་མཆོད་པའི་སེམས་ཅན་གསོད་པ་མི་འདྲ་སྟེ། གསད་བྱའི་རྣམ་ཤེས་དག་་་་
པའི་ཞིང་དུ་བསྐྱེལ་ནུས་སམ། མི་ནུས་ཀྱང་དེ་གསོན་པ་ལས་ཤི་བ་ཕུགས་སུ་ཕན་
ཆེ་བར་མཐོང་བའི་ཚེ། སྙིང་རྗེས་ཀུན་ནས་བསླངས་ནས་ལུས་སེམས་གཉིས་་་་་
འབྲལ་བའི་ཐབས་བྱས་ནས་ཁོ་ལ་ཕན་འདོགས་ཤིང་གཞན་ལ་མི་གནོད་ཀྱི། ཁྱེད་
ཀྱི་དེ་ལ་དེ་འདྲའི་གཉིས་ཚོགས་བསམ་རེ་རེ་གང་ཡང་མེད་པའི་ཕྱིར། བདག་ཁས་
， |9 •



ལེན་ཚུལ་ཡང་མི་འདྲ་སྟེ། ཁྱེད་ཀྱིས་བདག་དེ་རང་རྐྱ་ཐུབ་པའི་རྟག་པ་རང་་་་་་
དབང་ཅན་དུ་ཁས་བླངས་ཤིང་། ངེད་ཀྱིས་མིང་ཙམ་གྱི་བཞག་པ་བཏགས་ཡོད་་
ཀྱི་གང་ཟག་ལས་འབྲས་ཀྱི་རྟེན་དུ་གྱུར་པ་ཙམ་ཞིག་ཁས་བླངས་ལ། བཏགས་ཡོད་
ཀྱི་གང་ཟག་ཡོད་པར་འཛིན་པའི་བློ་ནི། གང་ཟག་གཞན་གྱི་འགྲོ་བའི་སྐབས་མི་
སྲིད་ལ། གང་ཟག་གཞན་ལ་ལྟོས་མེད་ཀྱི་རང་དབང་བར་འཛིན་པའི་བློ་ནི་་་་་
འཁོར་བའི་རྩ་བར་འཛིན་པའི་བདག་འཛིན་ཡིན་པའི་ཕྱིར། །
གཉིས་པ་ཡང་དག་པའི་སྐྱབས་ཀྱི་རྣམ་གཞག་བཤད་པ་ལ། ཡང་དག་པའི་
དཀོན་མཆོག་ནི་ངོས་བཟུང་བ་དེ་ལ་སྐྱབས་སུ་འགྲོ་བ་དངོས་དང་གཉིས་སོ།།
དང་པོ་ལ། བྱེ་བྲག་སྨྲ་བའི་འདོད་པ་བཤད་པ། མདོ་སྡེ་པའི་འདོད་པ་་་་
བཤད་པ། སེམས་ཙམ་པའི་འདོད་པ་བཤད་པ། ཐེག་ཆེན་ཐུན་མོང་མ་ཡིན་་་་
པའི་ལུགས་ཀྱི་རྣམ་གཞག་དང་བཞི།
དང་པོ་ནི། མཛོད་ལས། སངས་རྒྱས་དགེ་འདུན་བྱེད་པའི་ཆོས། །མི་་་་
སློབ་པ་དང་གཉིས་ཀ་དང་། །མྱང་ངན་འདས་ལ་སྐྱབས་སུ་འགྲོ། ཞེས་བཤད་པ་
ལྟར། སྟོན་པ་ཤཱཀྱ་ཐུབ་པ་ལྟ་བུ་ལ་སངས་རྒྱས་ཟེར་བའི་ཆོས་དེའི་རྒྱུད་ཀྱི་མ་་་་
འདྲེས་པའི་ཆོས་དང་། ཟད་མི་སྐྱེ་ཤེས་པའི་ཡེ་ཤེས་མཐུར་ཐུག་སོགས་སངས་་་་
རྒྱས་ཡིན་གྱི། དེའི་གཟུགས་སྐུ་སངས་རྒྱས་མིན་ཏེ། ལོངས་སྤྱོད་རྫོགས་པའི་སྐུ་་
མི་འདོད་ཅིང་། ལོངས་སྐུ་འོག་མིན་དུ་སངས་རྒྱས་ནས། སྤྲུལ་སྐུས་འཛམ་བུའི་
གླིང་དུ་མཛད་པ་བཅུ་གཉིས་ཀྱི་ཚུལ་སྟོན་པ་སོགས་ཀྱི་རྣམ་གཞག་ཀྱང་མི་འདོད་་་
པའི་ཕྱིར་དང༌། སྤྲུལ་སྐུ་ཤཱཀྱ་ཐུབ་པའི་གཟུགས་སྐུ་ལྟ་བུ་དེ་ཡང་རྒྱལ་པོ་དོན་གྲུབ་
སོ་སྐྱེ་རང་ག་བ་ཡིན་ལ། དེ་དག་གི་གཟུགས་ཀྱི་རྒྱུན་ཡིན་ཕྱིར། ཞེས་ཟེར་ལ།
འོ་ན་སངས་རྒྱས་ལ་ངན་སེམས་ཀྱི་ཁྲག་ཕྱུང་བའི་མཚམས་མེད་མི་སྲིད་པར་འགྱུར་
ཏེ། གཟུགས་སྐུ་སངས་རྒྱས་མིན་པའི་ཕྱིར་ཟེར་ན་སྐྱོན་མེད་དེ། རྟེན་གཟུགས་་



ལ་གནོད་པ་བྱས་པས། རྟེན་པ་ཆོས་སྐུ་ལ་གནོད་པ་བྱས་པའི་ཕྱིར། ཞེས་ཟེར།
ཆོས་མ་འདྲེས་པའི་འདོད་ཚུལ་སོགས་གྲུབ་མཐའ་གོང་མ་རྣམས་དང་མི་མཐུན་་་་
པའང་ཤེས་དགོས་སོ། །ཆོས་ནི། ཉན་རང་དགྲ་བཅོམ་པའི་རྒྱུད་ཀྱི་ལྷག་བཅས་
དང་ལྷག་མེད་མྱང་འདས་སོགས་སྤང་རྟོགས་ཀྱི་ཡོན་ཏན་ལ་འདོད། དགེ་འདུན་་
ཉན་རང་འཕགས་པ་སློབ་པའི་རྒྱུད་ཀྱི་གང་ཟག་གི་བདག་མེད་སོགས་བཅུ་དྲུག་་་
མངོན་སུམ་རྟོགས་པའི་ཡེ་ཤེས་དང་། ལམ་དེ་དག་གི་གང་ཟག་གི་བདག་འཛིན་་་་
སོགས་སྤང་བའི་བྲལ་འབྲས་འགོག་བདེན་ལ་འདོད། སྐབས་འདིར་དོགས་པ་འདི་
འབྱུང་སྟེ། འོ་ན་སྟོན་པ་ཤཱཀྱ་ཐུབ་པའི་པགས་པ་གསེར་གྱི་མདོག་དང་བཅས་་་་
པའི་གཟུགས་དེ། རྒྱལ་པོ་ཟས་གཙང་ཡབ་ཡུམ་གྱི་ཁུ་ཁྲག་ལས་གྲུབ་པའི་རྒྱལ་པོ་
དོན་གྲུབ་ཀྱི་ལུས་རྒྱུན་ཡིན་ནམ་མིན། མིན་པ་མི་འཐད་དེ། བར་དུ་ལུས་སྔ་མ་་
བཏང་ཕྱི་མ་གཞན་བླངས་པ་མེད་པའི་ཕྱིར། དེ་འདྲའི་གཟུགས་སྐུ་སངས་རྒྱས་་་
ཡིན་ནམ་མིན། ཡིན་ན་སྐུ་གདུང་ཆ་བརྒྱད་དུ་བགོད་མཁན་སོགས་ལ། སངས་་
རྒྱས་བཀྲོངས་པའི་ཉེས་པ་འབྱུང་བར་འགྱུར་ཞིང་། ཕ་མའི་ཁུ་ཁྲག་ལས་གྲུབ་་་་
པའི་ལུས་འདི་མཚན་དཔེས་བརྒྱན་པའི་ལུས་སུ་འགྱུར་བར་བཤད་པ་གང་ན་ཡོད།
དེ་སངས་རྒྱས་མིན་ན། བྱེ་བྲག་སྨྲ་བས་ཁས་བླངས་པ་དང་ཁྱད་པར་མེད་པས།
བྱེ་བྲག་སྨྲ་བས་འདོད་པ་འགོག་པ་མི་རིགས་ཟེར་ན། ཤེས་ལྡན་དག་ཡོད་ན་ལན་
ཁྱེར་ཤོག་ཅིག
གཉིས་པ་མདོ་སྡེ་པའི་འདོད་པ་བཤད་པ་ནི། མདོ་སྡེ་པས་བྱེ་བྲག་སྨྲ་བ་་་
གཟུགས་སྐུ་སངས་རྒྱས་མིན་པ་དང༌། ལོངས་སྐུ་མི་འདོད་པ་སོགས་བཀག་ནས།
སྐྱབས་གསུམ་བདུན་བཅུ་པ་ལས། ཐུབ་དབང་གི་ནི་སྐུ་གསུམ་དང་། །མྱ་ངན་་་་
འདས་དང་གང་ཟག་བརྒྱད། །ཅེས་གསུངས་པ་ལྟར། རྫོགས་པའི་སངས་རྒྱས་ཀྱི་
སྐུ་གསུམ་སངས་རྒྱས་དཀོན་མཆོག་ཏུ་འདོད་ལ། གསུམ་ནི་ཆོས་སྐུ་ལོངས་སྐུ་སྤྲུལ་
• 2] •



སྐུ་གསུམ་དུ་འདོད་ལ། དེ་ཡང་ཆོས་སྐུ་ནི་སངས་རྒྱས་ཀྱི་ཐུགས་རྒྱུད་ཀྱི་ཐུན་མོང་
བ་དང་ཐུན་མོང་མིན་པའི་སྤང་རྟོགས་ཀྱི་ཡོན་ཏན་ཡིན་ལ། ལོངས་སྐུ་ནི་འོག་་་
མིན་ཁོ་ན་ན་བཞུགས་པའི་སྐུ་དང་། སྤྲུལ་སྐུ་ནི་འཛམ་བུ་གླིང་དུ་མཛད་པ་བཅུ་་
གཉིས་ཀྱི་ཚུལ་སྟོན་པའི་སྐུ་དེ་ཡིན་པར་བཞེད་ལ། སྟོན་པ་སངས་རྒྱས་ནས་མྱ་་་་
ངན་ལས་འདས་པའི་ཚུལ་མ་བསྟན་གོང་ལྷག་བཅས་མྱང་འདས་དང་། མྱ་ངན་་
ལས་འདའ་ཚུལ་བསྟན་པ་ལྷག་མེད་ཀྱི་མྱང་འདས་ལ་གནས་པ་ཡིན་པར་འདོད་པ་
ནི། མདོ་སྡེ་པ་དང་བྱེ་བྲག་སྨྲ་བ་གཉིས་འདྲའོ། །ཆོས་ཉིད་དེ་ཉན་རང་དག་་་་་
བཅོམ་པའི་རྒྱུད་ཀྱི་ལྷག་མ་དང་བཅས་མ་བཅས་ཀྱི་མྱང་འདས་དང་། ཟད་པ་་་་
དང་མི་སྐྱེ་བ་ཤེས་པའི་ཡེ་ཤེས་སོགས་དང་། འོག་ནས་འཆད་པའི་གང་ཟག་་་་་
བརྒྱད་པོའི་རྒྱུད་ཀྱི་རང་གི་སྤང་བྱ་སྟོང་པ་བར་ཆད་མེད་ལམ་དང༌། བར་ཆད་་་
མེད་ལམ་དེའི་འབྲས་བུ་རྣམ་གྲོལ་ལམ་དང་། བྲལ་འབྲས་འགོག་བདེན་རྣམས་་་
ཡིན། སངས་རྒྱས་དང་ཉན་རང་དགྲ་བཅོམ་པའི་ལྷག་བཅས་དང་། , ལྷག་མེད་་
མྱང་འདས་ལ་ཁྱད་པར་ཅི་ཡོད་ཟེར་ན་ཁྱད་ཤིན་ཏུ་ཆེ་སྟེ། དེ་གཉིས་ཀས་ཀྱང་་་་་
མདོ་སྡེ་པ་འདོད་པ་ལྟར་གྱིས་ཉོན་མོངས་ཅན་དང་ཉོན་མོངས་ཅན་མིན་པའི་མ་་
རིག་པ་གཉིས་ཀྱི་ནང་ནས་ཉོན་མོངས་ཅན་གྱི་མ་རིག་པ་འདོད་ཆགས་དང་། །
ཁོང་ཁྲོ་བ་དང་། ང་རྒྱལ་དང་། མ་རིག་པ་དང་། ཐེ་ཚོམ་སྟེ་ལྟ་མིན་ལྔ་དང་།
འཇིགས་ཚོགས་ལ་ལྟ་བ་དང་། མཐར་འཛིན་གྱི་ལྟ་བ་དང༌། ལོག་པར་ལྟ་བ་་་་
དང་། ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པའི་ལྟ་བ་དང་། ལྟ་བ་་་
མཆོག་འཛིན་གྱི་ལྟ་བ་དང་བཅུ་ནི་རྩ་བའི་ཉོན་མོངས་པ་དང་། ཁོང་ཁྲོ་བ་དང་།
འཁོན་དུ་འཛིན་པ་སོགས་ཉེ་བའི་ཉོན་མོངས་པ་རྣམས་ནི་མ་ལུས་པར་སྤངས་ཤིང་
ཉོན་མོངས་ཅན་མིན་པའི་མ་རིག་པ། དབྱེ་བ་མཐའ་ཡས་པས་མ་ཤེས་པ་དང་།
ཟབ་ཅིང་ཕྲ་བས་མ་ཤེས་པ་དང་། དུས་རིང་བས་མ་ཤེས་པ་དང་། ཡུལ་ཐག་་་་
• 2? .



རིང་བས་མ་ཤེས་པ་སོགས་ཀྱི་མི་ཤེས་པའི་རྒྱུ་བཞི་གསུངས་པ་ལྟ་བུའི་དྲི་མ་ཕྲ་ཞིང་
ཕྲ་བ་རྣམས་ཟད་པར་སྤངས་པ་ནི། རྣམ་འགྲེལ་ལས། དེས་ན་ཐུགས་ཀྱང་་་་་་
གསལ་བའི་ཕྱིར། །རྒྱུ་ཡི་བག་ཆགས་སྤངས་པ་ཡིན། །ཐུབ་ཆེན་གཞན་དོན་་་་་་
འཇུག་ཅན་གྱི། །བསེ་རུ་ལ་སོགས་ཁྱད་འདི་ཡིན། །ཞེས་གསུངས་པའི་ཕྱིར། །
རང་རྒྱལ་དགྲ་བཅོམ་པས་ནི། ཉོན་མོངས་ཅན་མིན་པའི་མ་རིག་པ་དྲི་མ་ཕྲ་ཞིང་
ཕྲ་བ་རྣམས་ཟད་པ་ཡང་མིན་ཏེ། དེ་ཉིད་ལས། ལུས་ངག་སེམས་ཀྱི་གནས་ངན་
ལེན། །ཉོན་མོངས་མེད་དང་ནད་མེད་དང་། །ལམ་བཤད་མི་གསལ་ཉིད་ལུས་་་
ཡིན། །ཞེས་པའི་ཕྱིར། དེས་ན་མདོ་སྡེ་པ་དང་བྱེ་བྲག་སྨྲ་བ་གཉིས་ཀས་ཀྱང་་་་
ཤེས་སྒྲིབ་དང་ཆོས་ཀྱི་བདག་འཛིན་མི་འདོད་ཅིང་། བདེན་གཉིས་དང་ལམ་་་་་
བགྲོད་པའི་རྣམ་གཞག་གྲུབ་མཐའ་གོང་མ་རྣམས་དང་མི་འདྲ་བའི་ཁྱད་པར་་་་་
རྣམས་དང་། ཉོན་མོངས་དང་ཉོན་མོངས་ཅན་མ་ཡིན་པའི་མ་རིག་པ་རྣམས་ཀྱི་
ངོས་འཛིན་ཀྱང་མངོན་པའི་བསྟན་བཅོས་ནས་འབྱུང་བ་བཞིན་ཤེས་དགོས་ཏེ།
གཞན་དུ་བཤད་པར་བྱའོ། །དགེ་འདུན་ནི་རྒྱུན་ཞུགས་ཞུགས་པ་དང་འབྲས་་་་་
གནས་གཉིས་ཕྱིར་འོངས་ཞུགས་པ་དང་འབྲས་གནས་གཉིས་ཕྱིར་མི་འོང་ལ་གཉིས།
དགྲ་བཅོམ་ཞུགས་པ་དང་འབྲས་གནས་གཉིས་ཏེ་གང་ཟག་བརྒྱད་པོ་ལ་འདོད་ལ།
བྱང་ཆུབ་སེམས་དཔའ་ནི་དེའི་ཚེ་སངས་རྒྱས་དཀོན་མཆོག་གི་ཁུངས་སུ་བསྡུ་་་་་
དགོས་ཏེ། སྐྱབས་བདུན་ཅུ་པ་ལས། ཤཱ་རིའི་ལུས་ལས་དགྲ་བཅོམ་གྱི། །བྱང་་་
ཆུབ་སེམས་པ་ཕྱག་བྱས་ཕྱིར། །བདག་གི་དཀོན་མཆོག་གསུམ་གཞན་མིན། །
སངས་རྒྱས་ཁོངས་སུ་གཏོགས་པར་འདོད། །ཅེས་པའི་ཕྱིར། འོ་ན་གང་ཟག་་་་
བརྒྱད་པོ་དེའི་མཚན་གཞི་ཇི་ལྟ་བུ་ཞེ་ན། འཇིགས་ལྟ་དང་ཚུལ་ཁྲིམས་བརྟུལ་་་་
ཞུགས་མཆོག་ཏུ་འཛིན་པའི་ལྟ་བ་དང་། ཐེ་ཚོམ་སྟེ་ཀུན་སྦྱོར་གསུམ་སྤོང་བའི་་་
བར་ཆད་མེད་ལམ་ལ་གནས་པའི་གང་ཟག་དེ་ལ། རྒྱུན་ཞུགས་ཞུགས་པ་ཀུན་་་་་
• 23 ,



སྦྱོར་གསུམ་སྤངས་པའི་རྣམ་གྲོལ་ལམ་ལ་གནས་པ་ལ་རྒྱུན་ཞུགས་འབྲས་གནས་་་་
ཟེར། དེ་ལ་ཡང་འབྲས་གནས་ཙམ་པོ་དང༌། ཁྱད་པར་བ་དང་། ཅིག་ཅར་བ་
དང་། རིམ་གྱིས་པ་དང་། སྲིད་པ་ལན་བདུན་པ་དང༌། རིགས་ནས་རིགས་་་་
སྐྱེད་དང་དུ་མ་ཡོད་པ་གཞན་དུ་ཞུགས་པ་ལ་ཡོད་དོ། །འདོད་པའི་ཉོན་མོངས་པ་
དྲུག་པ་མན་སྤོང་བ་བར་ཆད་མེད་ལམ་ལ་གནས་པའི་གང་ཟག་ལ་ཕྱིར་འོང་་་་་་
ཞུགས་པ་ཟེར། འདོད་ཉོན་དྲུག་པ་སྤངས་པའི་རྣམ་གྲོལ་ལམ་ལ་གནས་པ་ལ་་་་་
ཕྱིར་འོང་འབྲས་གནས་ཟེར་ལ། དེ་ལ་ཡང་ཙམ་པོ་དང༌། ཁྱད་པར་བ་དང་།
ཚེ་གཅིག་བར་ཆད་གཅིག་པ་སོགས་ཡོད་ལ། ཀུན་སྦྱོར་གསུམ་དང་། འདོད་པ་
ལ་བདུན་པ་དང་། གནོད་སེམས་ཏེ། ཐ་མའི་ཆ་མཐུན་ལྔ་སྤོང་བའི་བར་ཆད་་་་
མེད་ལམ་ལ་གནས་པ་ཕྱིར་མི་འོང་ཞུགས་པ། ལྔ་པོ་དེ་སྤངས་པའི་རྣམ་གྲོལ་ལམ་
ལ་གནས་པ་ཕྱིར་མི་འོང་འབྲས་གནས་ཡིན་ལ། དེ་ལ་ཡང་འདོད་པར་ཚེ་ཡོངས་
སུ་གྱུར་པ་དང༌། མ་གྱུར་པ་དང་། གཟུགས་སུ་ཉེར་འགྲོ་དང་། གཟུགས་མེད་
ཉེར་འགྲོ་དང་། མཐོང་ཆོས་ཞི་དང་། ལུས་མངོན་བྱེད། གཟུགས་སུ་ཉེར་འགྲོ་
ལ་ཡང་། འོག་མི་འགྲོ། འཕར་བ་དང་། ཆེད་དུ་འཕར་བ་དང་། གནས་་་་
ཐམས་ཅད་དུ་འཆི་འཕོ་བ་དང་། བར་དོར་འདའ་བ་དང༌། སྐྱེས་ནས་འདའ་བ་
དང༌། མངོན་པར་འདུ་བྱེད་བཅས་ཏེ་འདའ་བ་དང་། མངོན་པར་འདུ་བྱེད་་་་
མེད་པར་འདའ་བ་དང་། སྲིད་རྩེར་འགྲོ་བ་ལ་སོགས་མཐའ་ཡས་སོ། །གཟུགས་
དང་གཟུགས་མེད་གཉིས་ཀྱི་འདོད་གཉིས་དང་། རྒོད་པ་དང་ང་རྒྱལ་དང་རྨོངས་
པ་སྟེ་གོང་མའི་ཆ་མཐུན་ལྔ་སྤོངས་པའི་བར་ཆད་མེད་ལམ་ལ་གནས་པ་དག་་་་་་་
བཅོམ་པ་ཞུགས་པ་ལྔ་པོ་དེ་སྤངས་པའི་རྣམ་གྲོལ་ལམ་ལ་གནས་པ་དགྲ་བཅོམ་་་་
འབྲས་གནས་ཡིན་ལ། དེ་ལ་ཡང་ཉམས་པའི་ཆོས་ཅན། བདག་གསོད་པ། །
རྗེས་སུ་བསྲུང་བ། རྟོགས་པའི་གནས་པ་ལ་མི་སྐྱོད་པ། མི་གཡོ་བའི་ཆོས་ཅན་་་་
• 2A •



སོགས་མང་པོ་ཡོད་ལ། འདིར་ནི་རགས་པའི་མིང་ཙམ་སྨོས་ཀྱི། སོ་སོའི་ངོས་་་
འཛིན་རྣམ་དག་དང་བཅས་པ་ནི་ཤིན་ཏུ་རྟོགས་དཀའ་བའི་གནས་སུ་གྲགས་ཤིང་
དོན་ལ་ཡང་གནས་ཏེ། རྗེ་རིན་པོ་ཆེས་མཛད་པའི་དགེ་འདུན་ཉི་ཤུ་བའི་གསལ་
བྱེད་དང་། དེ་ལས་བསྡུས་པ་རྗེ་རྒྱལ་ཚབ་པའི་ཕར་ཕྱིན་གྱི་ཊིཀྐ་ལས་ཤེས་པར་བྱ་
ཞིང་། དེ་དག་གི་དོན་ཤིན་ཏུ་གསལ་བ་གཅིག་ཁོ་བོ་ཡང་བྱེད་འདོད་དོ།།
གསུམ་པ་སེམས་ཙམ་པའི་འདོད་པ་བཤད་པ་ནི། དེ་ལ་སེམས་ཙམ་པ་ནི།།
སྤྱིར་ཐེག་ཆེན་པའི་གྲུབ་མཐའ་སྨྲ་བ་དང༌། ཐེག་ཆེན་གྱི་ལམ་ལ་སློབ་པ་ཡིན་མོད་
ཀྱང་། ཐེག་ཆེན་གྱི་ཆེད་དུ་བྱ་བའི་གདུལ་བྱའི་གཙོ་བོ་མིན་པར། ཞར་བྱུང་གི་་
གདུལ་བྱ་ཡིན་ཞིང་། ཆོས་དེ་བདེན་གྲུབ་ཏུ་ཁས་བླངས་པའི་སྒོ་ནས་སངས་རྒྱས་
སོགས་ལམ་གྱི་རྣམ་གཞག་འདོད་པས། དཀོན་མཆོག་གསུམ་ཡང་དེ་དང་མཐུན་
པ་ཞིག་ཡོད་པས་ཐེག་ཆེན་ཐུན་མོང་མིན་པའི་སྐྱབས་ལས་ལོགས་སུ་བཤད་པར་་་
བྱའོ། །དེ་ལ་སངས་རྒྱས་ནི། ཆོས་སྐུ། ལོངས་སྐུ། སྤྲུལ་པའི་སྐུ་དང་གསུམ་ལ་
འདོད་ཅིང་། ཆོས་སྐུ་ནི་སངས་རྒྱས་ཀྱི་ཐུགས་རྒྱུད་ཀྱི་བྱང་ཕྱོགས་སོ་བདུན།
ཚད་མེད་བཞི། རྣམ་ཐར་བརྒྱད། སྙོམ་འཇུག་དགུ། ཟད་པར་བཅུ། ཟིལ་་་་་
གནོན་བརྒྱད། ཉོན་མོངས་མེད་པ། སྨོན་གནས་མཁྱེན་པ། མངོན་ཤེས་དྲུག་སོ་
སོ་ཡང་དག་རིག་པ་བཞི་སོགས་ལ་འདོད་དོ། །ལོངས་སྐུ་ནི། མཚན་སོ་གཉིས་་་
དང་། དཔེ་བྱད་བརྒྱད་ཅུས་བརྒྱན་པའི་གནས་འོག་མིན་ཁོ་ན་ན་བཞུགས་པའི་་
སྐུ་ལ་འདོད་ལ། དེ་ལ་ངེས་པ་ལྔ་ལྡན་ཞེས་པ་དང་། ངེས་པ་ལྔ་འདྲེན་ལུགས་ནི་
བོད་བགྲེས་རྣམས་ཀྱི་བློ་ཟོལ་ཡིན་གྱི་རྒྱ་གཞུང་སོགས་ཁུངས་རྣམ་དག་མེད་གསུང་
ངོ༌། །ཟག་མེད་ཀྱི་ཡེ་ཤེས་དང་མཚན་དཔེ་སོགས་རེ་རེ་ནས་ཤེས་པར་འདོད་ན་་
མངོན་རྟོགས་རྒྱན་རྩ་འགྲེལ་སོགས་ལས་ཤེས་པར་བྱེད་དགོས་སོ། །སྤྲུལ་སྐུ་་་་་
འདོད་ཚུལ་མང་པོ་མེད་པ་དང་འདྲའོ། །ཆོས་ནི་དམན་པའི་ལྷག་བཅས་དང་།
• 25 •



ལྷག་མེད་མྱང་འདས་དང་། སློབ་པའི་འཕགས་པ་རྣམས་ཀྱི་རྒྱུད་ཀྱི་གང་ཟག་གི་
བདག་མེད་མངོན་སུམ་དུ་རྟོགས་པའི་ལམ་དང་། ལམ་དེ་དག་གིས་ངོ་སྐལ་གྱི་་་
སྤང་བྱ་སྤང་བའི་བྲལ་བ་འགོག་བདེན་རྣམས་ལ་འདོད་ལ། ངོ་བོ་དང་ཁྱད་པར་
དུ་བཏགས་པའི་ཀུན་བཏགས། རང་གི་མཚན་ཉིད་ཀྱིས་གྲུབ་པ་འགོག་ཚུལ་དང༌།
དེ་བཀག་པའི་སྟོང་ཉིད་སེམས་ཙམ་པའི་ལུགས་ཀྱི་ཕྲ་བའི་སྟོང་ཉིད་ཡིན་ཚུལ་དང་
བཅས་པ་ལུགས་འདིའི་གནད་ཆེ་ཤོས་སུ་འདུག་སྟེ་བློ་ཁ་ཕྱོགས་པ་ཙམ་ཡང་དུས་
དེང་སང་དཀོན་པར་འདུག་པས་རྗེ་ཡབ་སྲས་ཀྱི་རྒྱལ་བའི་དགོངས་པ་ཇི་ལྟ་བ་་་་
བཞིན་བཤད་པའི་དྲང་ངེས་རྣམ་འབྱེད་གཉིས་ལས་ཤེས་པར་བྱོས་ཤིག དགེ་་་
འདུན་ནི་གཙོ་བོར་བྱང་སེམས་འཕགས་པ་དང༌། ཉན་རང་འཕགས་པ་ཐམས་་་
ཅད་ཡང་འདོད་ལ། གང་ཟག་བརྒྱད་ལ་སོགས་པར་འཇོག་ཚུལ་ནི། མདོ་སྡེ་་་་
པའི་སྐབས་སུ་བཤད་ཟིན་ཏོ། །
བཞི་པ་ཐེག་ཆེན་ཐུན་མོང་མིན་པའི་ལུགས་ཀྱི་རྣམ་གཞག་བཤད་པ་ལ། མདོ་
སྡེ་ནས་བྱུང་བའི་ཚུལ་དང༌། རྒྱུད་ནས་བྱུང་བའི་ཚུལ་གཉིས་སོ།།
དང་པོ་ལ། དཀོན་མཆོག་གསུམ་ངོས་འཛིན་པ་དངོས་དང༌། གནས་་་་
སྐབས་སྐྱབས་གསུམ་དུ་བཞག་པའི་དགོས་པ། མཐར་ཐུག་སྐྱབས་གཅིག་ཏུ་སྒྲུབ་
པ། ཀུན་རྫོབ་པའི་སྐྱབས་དང་དོན་དམ་པའི་སྐྱབས་ཀྱི་ཁྱད་པར་བཤད་པ།
དཀོན་མཆོག་གི་སྒྲ་དོན་བཤད་པ་དང་ལྔའོ།། །
དང་པོ་ལས། སངས་རྒྱས་ནི། རྒྱུད་བླ་མར། འདུས་མ་བྱས་ཞིང་ལྷུན་་་་
གྱིས་གྲུབ། །གཞན་གྱི་སྐྱོན་ནི་རྟོགས་མིན་པ། །མཁྱེན་དང་བརྩེ་དང་ནུས་པ་ལྡན། །
དོན་གཉིས་ལྡན་པའི་སངས་རྒྱས་ཉིད། །ཅེས་གསུངས་པ་ལྟར་རང་དོན་དང་་་་་་
གཞན་དོན་གྱིས་བསྡུས་པའི་ཡོན་ཏན་དྲུག་དང་ལྡན་པའི་སྐྱབས་གནས་མཐར་་་་་
ཐུག་ཡོན་ཏན་དྲུག་པོ་དེ་གང་ཡིན་ཞེ་ན། སྐྱེ་གནས་འཇིག་གསུམ་དང་བྲལ་བའི་
， 26 •



རང་བཞིན་རྣམ་དག་གི་ཡོན་ཏན་མཐར་ཐུག་དང་ལྡན་པས་འདུས་མ་བྱས་པ་དང་།
གློ་བུར་གྱི་དྲི་མ་མཐའ་དག་དང་བྲལ་བའི་ཡེ་ཤེས་ཆོས་སྐུ་སྐྱེས་པས་ལྷུན་གྲུབ་པ་་་
དང་། ཇི་ལྟ་བ་མཁྱེན་པའི་ཡེ་ཤེས་མ་འཁྲུལ་བ་བརྙེས་པས་གཞན་གྱིས་སྒྲ་ཙམ་་་
ལས་རྟོགས་ཚུལ་ཡོངས་སུ་རྫོགས་པའི་སྒོ་ནས་རྟོགས་པ་མིན་པ་གསུམ་ནི། རང་
བཞིན་གྱི་ཡོན་ཏན་དང༌། རང་བཞིན་གྱི་རྣམ་དག་དང་། གློ་བུར་རྣམ་དག་དང་
ཇི་ལྟ་བ་མཁྱེན་པའི་ཡེ་ཤེས་གསུམ་རྟོགས་པའི་ཡེ་ཤེས་མཐར་ཐུག་བརྙེས་པས་་་་
མཁྱེན་པའི་ཡོན་ཏན་དང༌། གདུལ་བྱ་ལ་ཡང་དག་པའི་ལམ་སྟོན་པས་བརྩེ་བའི་
ཡོན་ཏན་དང་། གདུལ་བྱའི་རྒྱུད་ཀྱི་སྡུག་བསྔལ་རྒྱུ་དང་བཅས་པ་དེ་སེལ་བ་་་
བྱེད་པས་ནུས་པའི་ཡོན་ཏན་གསུམ་ནི། གཞན་གྱི་ཡོན་ཏན་ཏེ། རྒྱུད་བླ་མ་ལས།
རིམ་བཞིན་ཡོན་ཏན་དང་པོ་ནི། ཐོག་མ་དབུས་མཐའ་མེད་པ་ཡིས། །རང་་་་་་
བཞིན་ཡིན་ཕྱིར་འདུས་མ་བྱས། །གཉིས་པ་ནི། ཞི་བ་ཆོས་ཀྱི་སྐུ་ཅན་ཕྱིར། །
ལྷུན་གྱིས་གྲུབ་ཅེས་བྱ་བར་བརྗོད། །གསུམ་པ་ནི། སོ་སོར་རང་གི་རྟོགས་བྱའི་་་
ཕྱིར། །གཞན་གྱི་རྐྱེན་གྱིས་རྟོགས་མིན་པ། །བཞི་པ་ནི། དེ་ལྟར་རྣམ་གསུམ་་་་
རྟོགས་ཕྱིར་མིན། །ལྔ་པ་ནི། ལམ་སྟོན་ཕྱིར་ནི་ཐུགས་བརྩེ་བ། །དྲུག་པ་ནི།
ནུས་པ་ཡེ་ཤེས་ཐུགས་རྗེ་ཡི། །སྡུག་བསྔལ་ཉོན་མོངས་སྤངས་ཕྱིར་རོ། །ཞེས་པས་
སྟོན་ལ། དང་པོ་གསུམ་ནི་རང་དོན་དང་། ཕྱི་མ་གསུམ་ནི་གཞན་དོན་ཡིན། །
དང་པོ་གསུམ་ནི་རང་དོན་ཏེ། ཕྱི་མ་གསུམ་གྱིས་གཞན་དོན་ཡི། །ཞེས་པས་་་་་
བསྟན་ཏོ།
ཆོས་དཀོན་མཆོག་ནི། དེ་ཉིད་ལས། བསམ་མེད་གཉིས་མེད་རྟོགས་མེད་
པ། །དག་གསལ་གཉེན་པོའི་ཕྱོགས་ཉིད་ཀྱིས། །གང་ཞིག་གང་གི་ཆགས་བྲལ་བ།།
བདེན་གཉིས་མི་ཟད་ཅན་དེ་ཆོས། །ཞེས་བཤད་པ་ལྟར། འགོག་བདེན་དང་་་་
ལམ་བདེན་གྱིས་བསྡུས་པའི་ཡོན་ཏན་དྲུག་དང་ལྡན་པའི་རྣམ་བྱང་བདེན་པ། འོ་
， 27 •



ན་ཡོན་ཏན་དྲུག་གང་ཡིན་ཞེ་ན། དོན་དམ་པར་ཡོད་པ། གཏན་མེད་པ་དང་།
དེ་གཉིས་ཀ་དང་། དེ་གཉིས་མིན་པར་དོན་དམ་པར་ཡོད་པ་བཞིར་བརྟགས་་་་
པར་བྱ་བ་མིན་པ་དང་། སྒྲ་རྟོག་གིས་རྟོགས་ཚུལ་རྫོགས་པའི་སྒོ་ནས་བརྗོད་པར་
བྱ་བ་མིན་པ་དང་། སངས་རྒྱས་ཀྱི་མཉམ་བཞག་ཡེ་ཤེས་ཀྱིས་རིག་པར་བྱ་བས་་་
བསམ་དུ་མེད་པའི་ཡོན་ཏན་དང་ལྡན་པ་ཡིན་ཏེ་དེ་ཉིད་ལས། རྟག་མིན་པར་་་་་
དང་བརྗོད་མིན་པར། །འཕགས་པས་མཁྱེན་ཕྱིར་བསམ་མེད་ཉིད། །ཅེས་་་་་
གསུངས་སོ། །ལས་དང་ཉོན་མོངས་པ་གཉིས་ཞི་བས་གཉིས་སུ་མེད་པའི་ཡོན་ཏན་
དང་ལྡན། བདེན་འཛིན་གྱི་རྟོག་པ་ཅི་རིགས་པ་སྤང་བས་རྟོགས་པ་མེད་པའི་་་་
ཡོན་ཏན་དང་ལྡན་པ་ཡིན་ཏེ། དེ་ཉིད་ལས་ཞི་ཉིད་གཉིས་མེད་དེ། ཞེས་སོ། །
ཉོན་མོངས་པའི་དྲི་མ་ཅི་རིགས་པ་དག་པའི་ཡོན་ཏན་དང་ལྡན། ཇི་ལྟ་བ་དང་ཇི་
སྙེད་པའི་ཤེས་བྱ་གསལ་བར་བྱེད་པས་གསལ་བའི་ཡོན་ཏན་དང་ལྡན། གནས་་་
ལུགས་མངོན་གསུམ་དུ་མཐོང་བ་ལ་སྒྲིབ་པའི་གཉེན་པོ་བྱེད་པས་གཉེན་པོ་ཡོན་་་་
ཏན་དང་ལྡན་ཏེ། དེ་ཉིད་ལས། དྲི་མེད་ཡེ་ཤེས་འོད་ཟེར་སྣང་ལྡན་དམིགས་པ་
ཀུན་ལ་ཆགས་པ་དང་། །སྡང་དང་རབ་རིབ་རྣམ་པར་འཇོམས་མཛད་དམ་ཆོས་
ཉི་མ་དེ་ལ་འདུད། །ཅེས་གསུངས་པའི་དྲི་མེད་ཅེས་པས་དག་པའི་ཡོན་ཏན་་་་་་
བསྟན། ཡེ་ཤེས་འོད་ཟེར་ཞེས་པས་གསལ་བའི་ཡོན་ཏན་བསྟན། དེ་མན་གྱིས་་
གཉེན་པོའི་ཡོན་ཏན་བསྟན་ཏོ། །དྲུག་པོ་དེའི་ནང་ནས་བསམ་མེད་སོགས་དང་་
པོ་གསུམ་འགོག་བདེན་གྱི་ཡོན་ཏན་དང༌། དག་གསལ་སོགས་ཕྱི་མ་གསུམ་ལམ་་
གྱི་ཡོན་ཏན་སྟེ། དེ་ཉིད་ལས། ཆགས་བྲལ་ཉིད་ནི་འགོག་པ་དང་། །ལམ་གྱིས་
བདེན་པ་དག་གིས་བསྡུས། །གོ་རིམ་ཇི་བཞིན་དེ་དག་ཀྱང༌། །ཡོན་ཏན་གསུམ་་
གསུམ་གྱི་རིག་བྱ། །ཞེས་པས་བསྟན་ཏོ།།
དགེ་འདུན་ནི། དེ་ཉིད་ལས། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་
• 28 •



པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་་་་
ལྡན་ཉིད། །ཅེས་གསུངས་པ་ལྟར། རིག་གྲོལ་གྱིས་བསྡུས་པའི་ཡོན་ཏན་དྲུག་་་་
དང་ལྡན་པའི་འཕགས་པ་ཕྱིར་མི་ལྡོག་པ། ཡོན་ཏན་དྲུག་པོ་གང་ཞེ་ན། སེམས་
ཅན་གྱི་ཆོས་དེ་རང་བཞིན་རྣམ་དག་མངོན་གསུམ་དུ་རྟོགས་པས། ཇི་ལྟ་བ་རིག་
པའི་ཡོན་ཏན་དང་ལྡན། མཉམ་བཞག་ཏུ་སྟོང་ཉིད་མངོན་གསུམ་རྟོགས་པའི་སྒོ་
ནས་རྗེས་ཐོབ་ཏུ་སེམས་ཅན་ཐམས་ཅད་ཀྱི་རྒྱུད་ལ་རང་བཞིན་གྱི་རྣམ་པར་དག་
པའི་རིགས་ཡོད་པར་རྟོགས་པའི་ཇི་སྙེད་པ་རིགས་པའི་ཡོན་ཏན་དང་ལྡན། ཇི་་
ལྟ་བ་དང་ཇི་སྙེད་པ་རྟོགས་པ་དེ་ཡང་མཉམ་གཞག་གི་སྟོབས་ཀྱིས་རིགས་པས་་་་་
ནང་རིག་པའི་ཡོན་ཏན་དང་ལྡན་ལ། དེ་ཉིད་ལས། འགྲོ་བ་ཞི་བའི་ཆོས་ཉིད་དུ། །
རྟོགས་ཕྱིར་ཇི་སྙེད་དེ་ཉིད་ཡང་། །རང་བཞིན་གྱིས་ནི་ཡོང་དག་ཕྱིར། །ཉོན་་་་
མོངས་གདོད་ནས་ཟད་ཕྱིར་རོ། །ཞེས་དང་། ཤེས་བྱ་མཐར་ཐུག་རྟོགས་པའི་་་
བློས། །ཐམས་ཅད་མཁྱེན་པའི་ཆོས་ཉིད་ནི། །སེམས་ཅན་ཐམས་ཅད་ལ་ཡོད་པ། །
མཐོང་ཕྱིར་ཇི་སྙེད་ཡོད་པ་ཉིད། །ཅེས་དང་། དེ་ལྟར་རྟོགས་པ་གང་ཡིན་ཏེ། །
སོ་སོར་རང་བཞིན་མཐོང་བ་ཉིད། །ཅེས་པ་རྣམས་ཀྱིས་རིམ་བཞིན་སྟོན་ནོ། །དེ་
གསུམ་ནི་རིག་པས་བསྡུས་པའི་ཡོན་ཏན་ཡིན་ལ། གྲོལ་བས་བསྡུས་པའི་ཡོན་ཏན་
གསུམ་ནི། བདེན་པར་ཆགས་པ་ཅི་རིགས་པ་ལས་གྲོལ་བས་ཆགས་པའི་སྒྲིབ་པ་་
ལས་གྲོལ་བའི་ཡོན་ཏན་དང་ལྡན། ཤེས་བྱ་ལ་ཐོགས་མེད་དུ་མཁྱེན་པར་འཇུག་་་
པས་ནི་ཐོགས་པའི་སྒྲིབ་པ་ལས་གྲོལ་བའི་ཡོན་ཏན་དང་ལྡན། ཇི་ལྟ་ཇི་སྙེད་ནང་
རིག་པའི་ཡེ་ཤེས་ཀྱི་གཟིགས་ཀྱིས་དག་པས་ན་སངས་རྒྱས་ཀྱི་ཡེ་ཤེས་ལ་ཐེག་་་་་་
དམན་ལ་ལྟོས་ནས་ཆེས་ཉེ་བས་ན་དམན་པའི་སྒྲིབ་པ་ལས་གྲོལ་བའི་ཡོན་ཏན་་་་་
དང་ལྡན་ལ། དེ་གསུམ་ཡང་། དྲི་མེད་དབྱིངས་ལས་ཆགས་མེད་དང་། །ཅེས་་
དང་། ཐོགས་མེད་ཕྱིར་དེ་དག་པ་ཡིན། །ཞེས་དང་། ཡེ་ཤེས་གཟིགས་པ་དག་
• 29 •



པས་ན། །སངས་རྒྱས་ཡེ་ཤེས་བླ་མེད་ཕྱིར། །ཞེས་པས་རིམ་པ་བཞིན་བསྟན་ཏོ།།
གཉིས་པ་གནས་སྐབས་སྐྱབས་གསུམ་དུ་བཞག་པའི་དགོས་པ་ནི། རྒྱུད་བླ་
མར། སྟོན་པ་བསྟན་པ་སློབ་དོན་གྱི། །ཐེག་གསུམ་པ་དང་བྱེད་གསུམ་ལ། །
མོས་པ་རྣམས་ཀྱི་དབང་བྱས་ནས། །སྐྱབས་གསུམ་རྣམ་པར་དག་པ་ཡིན། །ཞེས་
པ་ལྟར་རྫོགས་པའི་སངས་རྒྱས་དོན་དུ་གཉེར་བའི་ཐེག་ཆེན་གྱི་རིགས་ཅན། ཐེག་
ཆེན་གྱི་ལམ་དུ་ཞུགས་པ་དང་། དེའི་ལམ་དུ་མ་ཞུགས་ཀྱང་སངས་རྒྱས་ལ་མཆོད་
པ་སོགས་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས། སངས་རྒྱས་་་་་
དཀོན་མཆོག་སྐྱབས་སུ་བཞག་ལ། དེའི་དགོས་པ་སངས་རྒྱས་ཀྱི་ཡོན་ཏན་བསྟན་
པའི་སྒོ་ནས་རྟོགས་པའི་ཆེད་ཡིན་པའི་ཕྱིར། སྲིད་པ་ཐ་མའི་ཚེ་སློབ་སྟོན་གཞན་
གྱི་བསྟན་པ་ལ་མ་ལྟོས་པར་མྱ་ངན་ལས་འདས་པ་དོན་དུ་གཉེར་བའི་རང་རྒྱལ་གྱི་
ལམ་དུ་ཞུགས་པ་དང་། ལམ་དེར་མ་ཞུགས་ཀྱང་ཆོས་ལ་བྱ་བ་བྱེད་པར་མོས་པ་
རྣམས་ཀྱི་དབང་དུ་བྱས་ནས། ཆོས་དཀོན་མཆོག་སྐྱབས་སུ་བཞག་ལ། དེའི་་་་་
དགོས་པ་དམ་པའི་ཆོས་ཀྱི་ཡོན་ཏན་བསྟན་ནས་རྟོགས་པའི་ཆེད་ཡིན་པའི་ཕྱིར།
སྲིད་པ་མཐའ་མའི་ཚེ་གཞན་གྱི་སྒྲའི་རྗེས་སུ་འབྲངས་ནས་དགྲ་བཅོམ་པ་དོན་དུ་་
གཉེར་བའི་ཉན་ཐོས་ཀྱི་རིགས་ཅན་ལམ་ལ་ཞུགས་པ་དང་། མ་ཞུགས་ཀྱང་དགེ་
འདུན་ལ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས། དགེ་་་
འདུན་དཀོན་མཆོག་སྐྱབས་སུ་བཞག་ལ། དགོས་པ་ཉན་ཐོས་དགྲ་བཅོམ་པའི་་་་
ཡོན་ཏན་བསྟན་པའི་སྒོ་ནས་རྟོགས་པའི་ཆེད་ཡིན་པའི་ཕྱིར། སྐྱབས་འགྲོ་སོ་སོར་
འཇོག་པ་མི་འཐད་དེ། ཐེག་ཆེན་གྱི་རིགས་ཅན་གྱིས་ཀྱང་ཆོས་དང་དགེ་འདུན་
ལ་སྐྱབས་སུ་འགྲོ། ཉན་ཐོས་དང་རང་རྒྱལ་རིགས་ཅན་གྱིས་ཀྱང་སངས་རྒྱས་་་
སོགས་གསུམ་ཀ་ལ་སྐྱབས་སུ་འགྲོ་བའི་ཕྱིར། ཟེར་བར་སྐྱོན་མེད་དེ། རྒྱུའི་་་་་
སྐྱབས་འགྲོའི་དབང་དུ་བྱས་ན་རིགས་ཅན་གསུམ་ཀའི་གང་ཟག་གསུམ་ཀས་ཀྱང་
• 30 •



དཀོན་མཆོག་གསུམ་ལ་སྐྱབས་སུ་འགྲོ་ཡང་། འབྲས་བུའི་སྐྱབས་ཀྱི་དབང་དུ་བྱས་
ནས་སངས་རྒྱས་དཀོན་མཆོག་ཐེག་ཆེན་པའི་སྐྱབས་སུ་བཞག དགེ་འདུན་དཀོན་
མཆོག་ཉན་ཐོས་ཀྱི་རིགས་ཅན་གྱི་སྐྱབས་སུ་བཞག་པ་ཡིན་པའི་ཕྱིར། ཐེག་ཆེན་
པས་རང་ལམ་དུ་འབྲས་བུ་མཐར་ཐུག་པའི་ཚེ་མི་གནས་པའི་མྱང་འདས་ཐོབ་་་་་
ལགས། དེ་ཐོབ་པས་སྲིད་པའི་འཆིང་བ་མཐའ་དག་དང་བྲལ་བའི་ཕྱིར་དང་།
ཉན་ཐོས་ཀྱི་རིགས་ཅན་གྱི་རང་ལམ་དུ་འབྲས་བུ་མཐར་ཐུག་པའི་ཚེ་ཞི་བ་མྱ་ངན་
ལས་འདས་པ་ཐོབ་ཀྱང་། སྐྱབས་ཀྱི་རྣམ་གཞག་གི་དབང་དུ་བྱས་ནས་དགེ་་་་་
འདུན་དེ་སྐྱབས་སུ་བཞག་པ་ཡིན། དེ་ནས་འབྲས་བུ་དང་རྒྱུའི་སྐྱབས་འགྲོ་ནི།
ཁྱད་པར་ནི་གཞན་རྒྱུད་ལ་གྲུབ་ཟིན་པའི་དཀོན་མཆོག་གསུམ་ལ། དད་པ་སོགས་
སྦྱངས་ཏེ་རེ་འཆའ་བ་ནི་རྒྱུའི་སྐྱབས་འགྲོ་དང་། གཞན་གྱི་རྒྱུད་ཀྱི་དཀོན་མཆོག་
གསུམ་པོ་རྒྱུའི་སྐྱབས་ཡིན་ལ། དཀོན་མཆོག་གསུམ་པོ་རང་རྒྱུད་ལ་ཐོབ་བྱར་་་་་
འདུན་པའི་སྒོ་ནས་རེ་འཆའ་བ་འབྲས་བུའི་སྐྱབས་འགྲོ་དང༌། མ་འོངས་པ་ན་རང་
རྒྱུད་ལ་འཐོབ་པའི་དཀོན་མཆོག་གསུམ་ནི་འབྲས་བུའི་སྐྱབས་ཡིན་ལ། ལེགས་་་
བཤད་འདི་ནི་བློ་གསལ་རྣམས་ལ་ཁོ་བོ་ཁོ་ནས་རྒྱལ་བའི་གསུང་གི་བདུད་རྩིའི་་་་
དགའ་སྟོན་བྱའོ། །
གསུམ་པ་མཐར་ཐུག་སྐྱབས་གཅིག་ཏུ་སྒྲུབ་པ་ནི། རྒྱུད་བླ་མ་ལས། སྤང་་
ཕྱིར་བསླུ་བའི་ཆོས་ཅན་ཕྱིར། །མེད་ཕྱིར་འཇིག་དང་བཅས་པའི་ཕྱིར། །ཆོས་་་
རྣམ་གཉིས་དང་འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ནོ། །
ཞེས་བཤད་པ་ལྟར། ཆོས་ལ་ལུང་གི་ཆོས་དང་རྟོགས་པའི་ཆོས་གཉིས་ལས།
ལུང་གི་ཆོས་དོན་དམ་པའི་སྐྱབས་མ་ཡིན་ཏེ། མཐར་ཐུག་གི་དོན་ཐོབ་པའི་་་་་
ཐབས་སུ་བརྟེན་པར་བྱ་བ་ཡིན་གྱི། མཐར་ཐུག་གི་དོན་ཐོབ་ན། དེ་ཐོབ་པའི་་་
ཐབས་སུ་མི་དགོས་པར་གཟིངས་ལྟར་སྤང་བར་བྱ་བ་ཡིན་པའི་ཕྱིར། འདི་དག་་་
31 •



དོན་དམ་པའི་སྐྱབས་མ་ཡིན་པར་སྒྲུབ་པ་སྒྲུབ་བྱའི་གཙོ་བོའང་ཡིན་ལ། དེ་གྲུབ་
པས་མཐར་ཐུག་མིན་པར་ཞར་ལ་གྲུབ་པ་ཡིན་ནོ། །རྟོགས་པའི་ཆོས་བྱང་སེམས་
འཕགས་པའི་རྒྱུད་ཀྱི་བདག་མེད་རྟོགས་པའི་ཤེས་རབ་ནི་དོན་དམ་པའི་སྐྱབས་་་་
མིན་ཏེ། གཟིགས་ངོར་དྲི་མ་མཐའ་དག་ཟད་པར་སྣང་ཡང་། དྲི་མ་མཐའ་དག་
མ་ཟད་ཅིང་། ངོ་བོ་ལ་དྲི་མས་བསླད་པ་མ་ཞུགས་ཀྱང་། ངོ་བོ་ལ་དྲི་མ་མཐའ་་
དག་མ་ཟད་པས། དེར་སྣང་དང་དེས་སྟོང་ཚོགས་པའི་བརྫུན་པ་བསླུ་བའི་དོན་་
ཡིན་པའི་ཕྱིར། ཉན་ཐོས་ཀྱི་ལྷག་བཅས་མྱང་འདས་ཆོས་ཅན། མཐར་ཐུག་གི་་
སྐྱབས་མ་ཡིན། སྡུག་བསྔལ་དང་ཀུན་འབྱུང་མེད་པས་རབ་ཏུ་ཕྱེ་བ་ཙམ་ཡིན་་་་་
པའི་ཕྱིར། འདིའི་ཤུགས་བསྟན་ལ་ཙམ་གྱི་སྒྲས་ཤེས་སྒྲིབ་མ་སྤང་བ་བསྟན་ཏོ། །
ཉན་རང་དགྲ་བཅོམ་པ་བྱང་སེམས་འཕགས་པ་རྣམས་ཆོས་ཅན། དོན་དམ་པའི་
སྐྱབས་མིན། རང་ཉིད་ཤེས་སྒྲིབ་ཀྱི་འཇིགས་པ་དང་བཅས་པའི་ཕྱིར། དེས་ན་་
དོན་དམ་པའི་སྐྱབས་སངས་རྒྱས་ཉག་གཅིག་ཏུ་ངེས་ཏེ། འདི་དག་གིས། དམ་
པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །ཐུབ་པ་ཆོས་ཀྱི་
སྐུ་ཅན་ཕྱིར། །ཚོགས་ཀྱང་དེ་ཡི་མཐར་ཐུག་ཕྱིར། །ཞེས་པའི་ཕྱིར་རོ།།
བཞི་པ་ཀུན་རྫོབ་པའི་སྐྱབས་དང་། དོན་དམ་པའི་སྐྱབས་ཀྱི་ཁྱད་པར་་་་་
བཤད་པ་ནི། རང་གི་བསམ་ངོར་ལམ་གྱི་བགྲོད་པ་མཐར་ཐུག་པར་སྣང་ཞིང་།
དོན་ལ་ལམ་གྱི་བགྲོད་པ་མཐར་མ་ཐུག་པར་བསླུ་བའི་སྐྱབས་དེ་ཀུན་རྫོབ་པའི་་་་
སྐྱབས་དང་། རང་གི་བསམ་ངོར་ཡང་ལམ་གྱི་བགྲོད་པ་མཐར་ཐུག་པར་སྣང་།
དོན་ལ་ཡང་ལམ་གྱི་བགྲོད་པ་མཐར་ཐུག་པ་མི་བསླུ་བའི་སྐྱབས་དེ་དོན་དམ་པའི་
སྐྱབས་ཡིན་ནོ།།
ལྔ་པ་སྒྲ་དོན་ནི། དེ་ཉིད་ལས། འབྱུང་བ་དཀོན་ཕྱིར་དྲི་མེད་ཕྱིར། །མཐུ་
ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་
• 32 •



མེད་ཕྱིར་དཀོན་མཆོག་ཉིད། །ཅེས་གསུངས་པ་ལྟར། འཇིག་རྟེན་དུ་འབྱུང་བ་་
དཀོན་པ་དང་། མི་མཐུན་ཕྱོགས་ཀྱི་དྲི་མ་མེད་པ་དང་། མངོན་ཤེས་ལ་སོགས་་
མཐུ་དང་ལྡན་པ་དང་། འཇིག་རྟེན་གྱི་རྒྱན་དུ་གྱུར་པ་དང༌། དེ་དག་གི་ཡོན་་་་
ཏན་དང་ལྡན་པ་རྣམས་ཀྱི་ནང་ནས་མཆོག་ཡིན་པ་དང་། བསྟོད་སྨད་སོགས་ཀྱི་
མི་འགྱུར་བས་དཀོན་མཆོག་ཅེས་བྱའོ།།
གཉིས་པ་རྒྱུད་སྡེ་ནས་འབྱུང་བའི་ཚུལ་ལ། དཀྱིལ་འཁོར་རྩ་བའི་ལྷ་ཚོགས་
ལ་སངས་རྒྱས་དང༌། ཟུང་འཇུག་རྡོ་རྗེ་འཆང་གི་སར་བགྲོད་པའི་རིམ་པ་ལྟ་བུའི་
ལམ་ལ་ཆོས་དང་། དེའི་ལམ་ལ་ཉམས་ལེན་བྱེད་པའི་སྒྲུབ་པ་པོ་ལ་དགེ་འདུན་་་་
བཤད་པ་ཡོད་དེ། རྒྱུད་ཕྱི་མ་ལས། གསང་བ་འདུས་པའི་དཀྱིལ་འཁོར་གྱི་ལྷ་སོ་
གཉིས་པོ་ལ་སངས་རྒྱས་དང་། བསྐྱེད་རྫོགས་ཀྱི་ལམ་ཆ་ལག་དང་བཅས་པ་དང༌།
དེ་བརྗོད་བྱར་བསྟན་པའི་རྩ་རྒྱུད་སོགས་ཆོས་དཀོན་མཆོག་དང་། དེ་ལ་ཉམས་་
ལེན་བྱེད་པའི་སྒྲུབ་པ་པོ་རྣམས་དགེ་འདུན་དཀོན་མཆོག་ཏུ་བསྟན་པའི་ཕྱིར།
ཡང་དཀྱིལ་འཁོར་གྱི་བདག་པོ་དབང་གི་ལྷ་དང་བཅས་པ་སངས་རྒྱས་དང༌། དེ་
ལས་གཞན་པའི་འཁོར་རྣམས་དགེ་འདུན་དང་། དེའི་རྒྱུད་ཀྱི་ལུང་རྟོགས་ཀྱི་ཡོན་
ཏན་ཆོས་དཀོན་མཆོག་ཏུ་བཤད་པ་ཡང་ཡོད་དེ། སྒྲུབ་ཐབས་ཀུན་བཟང་ལས།
ཡིད་ལ་རོལ་པ་དྲི་མེད་ཟླ་འདྲས་བསྒྲུབས། །ཅེས་པ་ནས། བརྟུལ་ཞུགས་དབང་་་་
པོའི་ཚོགས་ལ་སྐྱབས་སུ་མཆི། །ཞེས་པའི་བར་དང་། རྡོ་རྗེ་འབྱུང་བ་ལས་ཀྱང་།
ཐུགས་རྗེས་ཁྱབ་པའི་ཐུགས་དང་ལྡན་གྱུར་ཅིང་། །ཞེས་པ་ནས། སྲིད་དང་བྲལ་
བ་རྣམས་ལ་བདག་ཕྱག་འཚལ། །ཞེས་པའི་བར་གྱིས་དེ་ལྟར་བཤད་པའི་ཕྱིར། །
དེ་ནས་རྡོ་རྗེ་འབྱུང་བའི་ལུང་དེ་དང༌། སྒྲུབ་ཐབས་ཀུན་བཟང་གི་ལུང་དེ་གཉིས་
འཆད་ཚུལ་དོན་གཅིག་གོ །ཡང་དཀྱིལ་འཁོར་གྱི་གཙོ་བོ་དང་། དེ་དང་ཐ་མི་་་
དད་པའི་སློབ་དཔོན་ལ་སངས་རྒྱས་དང༌། དེ་གཉིས་ཀྱི་བསྟན་པའི་བསྐྱེད་རྫོགས་
• 33 •



་
ཀྱི་ལམ་སོགས་ལ་ཆོས་དང་། སྔོན་བྱུང་གི་དབང་དུ་བྱས་ནས་ལམ་ལ་སློབ་པའི་་་
ཚུལ་འཛིན་པའི་འཁོར་གྱི་ལྷ་ཚོགས་དང་། རྗེས་འཇུག་གི་དབང་དུ་བྱས་པ་དེ་་་
དག་གིས་བསྟན་པའི་ལམ་ལ་སློབ་པའི་སྒྲུབ་པ་པོ་ལ་དགེ་འདུན་དུ་བཤད་པ་ཡོད་
དོ། །དུས་འཁོར་འགྲེལ་ཆེན་སོགས་ནས་བཤད་པའི་དོན་བསྡུས་སུ། སངས་རྒྱས་
སློབ་དཔོན་དབང་མཆོག་ཐོབ། །དེས་བསྟན་ཐབས་དེ་དབྱེར་མེད་ཆོས། །དེར་་་་
གནས་དགེ་འདུན་རྣམ་གཉིས་ལ། །རབ་ཏུ་དང་བས་སྐྱབས་སུ་མཆི། །ཞེས་་་་་
སོགས་བཤད་ཅིང་། ་ མཁའ་འགྲོ་རྒྱ་མཚོ་དང་གདན་བཞི་ལས། སངས་རྒྱས་ཆོས་
དང་དགེ་འདུན་ལ། །རྟག་ཏུ་བདག་ནི་སྐྱབས་སུ་མཆི། །ཞེས་མདོར་བསྟན་ནས།
ཐེག་པ་གསུམ་པོ་ཐམས་ཅད་དང་རྣལ་འབྱོར་སྔགས། ཞེས་པས་ཆོས་ངོས་བཟུང་།
མཁའ་འགྲོ་མ་དཔའ་བོ་དང་དཔའ་མོ་དབང་ལྷ་མོ། བྱང་ཆུབ་སེམས་དཔའ་་་་་
བདག་ཉིད་ཆེ། །ཞེས་པས་དགེ་འདུན་ངོས་བཟུང་། ཁྱད་པར་དུ་ཡང་སློབ་་་
དཔོན་ལ། རྟག་ཏུ་བདག་ནི་སྐྱབས་སུ་མཆི་བར་བགྱི། ཞེས་པ་འདིས། སློབ་་་
དཔོན་དང་དཀྱིལ་འཁོར་གྱི་གཙོ་བོ་ཐ་མི་དད་དུ་བལྟས་པའི་སྒོ་ནས་སངས་རྒྱས་་་
ངོས་བཟུང་བ་ཡིན། དེ་དག་རྟོགས་པའི་ཆོས་ཀྱི་དབང་དུ་བྱས་ཀྱི། ལུང་གི་ཆོས་
ནི་རང་རང་གི་རྩ་བའི་རྒྱུད་དང་བཤད་པའི་རྒྱུད་ལ་སོགས་པ་རྣམས་ཡིན་ལ།
རྒྱུད་སྡེ་བཞི་ལ་ལམ་བགྲོད་ཚུལ་གྱི་རིམ་པ་མི་འདྲ་བ་བཞི་ཡོད་པ་བཞིན་དུ་ཆོས་ལ་
འཇོག་ཚུལ་མི་འདྲ་བ་བཞི་ཡོད་ལ། དེ་བྱུང་བས་དགེ་འདུན་དང་སངས་རྒྱས་ལ་
འཇོག་ཚུལ་མི་འདྲ་བ་བཞི་ཡོད། རྒྱས་པར་ཤེས་པ་ནི་རང་རང་གི་སར་རྒྱས་པའི་
ལམ་རིམ་ཤེས་པ་ལ་རག་ལས་པས། རྗེ་རིན་པོ་ཆེས་མཛད་པའི་སྔགས་ལམ་རིམ་
ལས་ཤེས་པར་བྱོས་ཤིག ཡོ་གའི་ཐུན་མོང་མ་ཡིན་པའི་ལམ་གྱི་རིམ་པ་འདི་ཅུང་
ཟད་དཀའ་བར་འདུག་པས། ཁོ་བོས་དཔྱད་ཀྱིས་མ་ཕྱིན་པ་ཞིག་ཟུར་དུ་བཤད་་
པར་བྱའོ།།
• 34 •



གཉིས་པ་དེ་ལ་སྐྱབས་སུ་འགྲོ་བ་འདི་རྣམས་དངོས་སུ་སྐྱབས་སུ་འགྲོ་བའི་རྒྱུ།
སྐྱབས་འགྲོའི་ཡུལ། སྐྱབས་འགྲོའི་ངོ་བོ། བསྐྱབས་པའི་ཚུལ། སྐྱབས་སུ་སོང་་་
བའི་བསླབ་བྱ། ཕན་ཡོན་དང་བདུན། །
དང་པོ་ནི་རང་ཉིད་ངན་འགྲོའི་སྡུག་བསྔལ་གྱི་འཇིགས་པ་དང་། དཀོན་་་་
མཆོག་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པ་གཉིས་དགོས་པས་སྐྱེ་རྒ་
ན་འཆི་སོགས་སྡུག་བསྔལ་གྱི་སྡུག་བསྔལ་དང་། སྡུག་པ་བྲལ་བའི་མི་སྡུག་པ་དང་
འཕྲད་པ། འདོད་པ་བསྩལ་ཏེ་མི་བརྙེད་པའི་སྡུག་བསྔལ་གསུམ་ནི་འགྱུར་བའི་་་
སྡུག་བསྔལ་དང་། ཁྱབ་པ་འདུ་བྱེད་ཀྱི་སྡུག་བསྔལ་ཏེ་བརྒྱད་ནི། འཁོར་བ་་་་
སྤྱིའི་སྡུག་བསྔལ་དང་། བྱེ་བྲག་ཏུ་དམྱལ་བ་ཚ་གྲང་སོགས་སྡུག་བསྔལ་སེམས་པ་
དང་། དཀོན་མཆོག་གི་ཡོན་ཏན་སེམས་པ་ལ་འབད་པར་བྱེད་དགོས་ལ། དེ་་་་
དག་གི་ཚུལ་ནི་ལམ་རིམ་སོགས་ལས་ཤེས་པར་བྱ། ཁོ་བོས་ཀྱང་སྡུག་བདེན་གྱི་་
རྣམ་གཞག་གཞན་དུ་བཤད་ཟིན་ཏོ།།
གཉིས་པ་སྐྱབས་འགྲོའི་ཡུལ་ནི། གོང་དུ་དཀོན་མཆོག་གི་ངོས་འཛིན་་་་
བཤད་ཟིན་ལ། དེ་དག་ཀྱང་སྐྱབས་སུ་འོས་པ་ཡིན་ཏེ། རང་འཇིགས་པ་ལས་་་
སྒྲོལ། གཞན་འཇིགས་པ་ལས་སྒྲོལ་བའི་ཐབས་ལ་མཁས་པའི་ཐུགས་རྗེ་ཆེན་པོ་ཉེ་
རིང་མེད་པར་འཇུག ཐམས་ཅད་ཀྱི་དོན་མཛད་པའི་ཕྱིར།
གསུམ་པ་སྐྱབས་སུ་འགྲོ་བའི་ཚུལ་ལ་བཞི། ཡོན་ཏན་ཤེས་པས། ཁྱད་པར་
ཤེས་པས། ཁས་བླངས་པས། མི་སྨྲ་བས་སྐྱབས་སུ་སོང་བའོ། །དང་པོ་ལ་སྐྱབས་
ཀྱི་ཡོན་ཏན་དྲན་དགོས་པས། སངས་རྒྱས་དང་། ཆོས་དང༌། དགེ་འདུན་གྱི་་་
ཡོན་ཏན་ནོ། །དང་པོ་ནི། སངས་རྒྱས་ཀྱི་སྐུའི་ཡོན་ཏན་མཚན་དཔེས་བརྒྱན། །
གསུང་གི་ཡོན་ཏན་གསུང་དབྱངས་ཡན་ལག་དྲུག་ཅུས་བརྒྱན། ཐུགས་ཀྱི་ཡོན་་་་
ཏན་མཁྱེན་བརྩེའི་ནུས་པ་དང་ལྡན་པ་འདི་དག་ནི་སྔར་བཤད་པ་དང༌། ཞིབ་་་
།
• 35 •



པར་བསྟོད་སྤྲིན་རྒྱ་མཚོ་ལས་ཤེས་པར་བྱའོ། འཕྲིན་ལས་ཀྱི་ཡོན་ཏན་ལྷུན་གྱིས་་
གྲུབ་པ་དང་རྒྱ་ཆེ་བ་ཉིད་ཡིན་ལ། དེ་ནི་རྒྱུད་བླ་མ་ལས་ཤེས་དགོས་སོ། །གཉིས་
པ་ཆོས་ཀྱི་ཡོན་ཏན་ནི་སྔར་བཤད་པ་རྣམས་དང་ཡོན་ཏན་ཕུན་སུམ་ཚོགས་པ་་་་
དང་ལྡན་པའི་སངས་རྒྱས་ཀྱང་དེ་ལས་བྱུང་བ་སོགས་སོ། །དགེ་འདུན་གྱི་ཡོན་་་་
ཏན་སྔར་བཤད་པ་དང་དེ་ལྟ་བུའི་ཆོས་ཕུན་སུམ་ཚོགས་པ་སྒྲུབ་པའོ། །གཉིས་པ་
ཁྱད་པར་ཤེས་པ་ནི། དཀོན་མཆོག་གསུམ་གྱི་ཡོན་ཏན་ཕུན་སུམ་ཚོགས་པ་མ་་་་
འདྲེས་པར་ཤེས་པའོ། །གསུམ་པ་ཁས་བླངས་པ་ནི། སངས་རྒྱས་སྟོན་པ། ཆོས་
ལ་ལམ། དགེ་འདུན་ལ་ལམ་བསྒྲུབ་པའི་གྲོགས་སུ་ཁས་ལེན་པའོ། །བཞི་པ་་་་་
གཞན་དུ་མི་སྨྲ་བ་ནི། ཕྱི་རོལ་པའི་སྟོན་པ་སོགས་ལ་མི་བསྟེན་ཞིང་སྐྱབས་སུ་མི་་
འགྲོ་བའོ། །
བཞི་པ་སྐྱབས་འགྲོའི་ངོ་བོ་དང་སྐྱབས་སུ་སོང་བའི་ཚད་ནི། འཁོར་བའི་་་
སྡུག་བསྔལ་སྐྱོབ་ནུས་པ་སོགས་དཀོན་མཆོག་གི་ཡོན་ཏན་ལ་ཡིད་ཆེས་པས་དཀོན་
མཆོག་ལ་དང་བའི་དད་པ་བསྐྱེད་དེ། དཀོན་མཆོག་ལ་འདུན་པས་ཁས་ལེན་པ་
ནི་ངོ་བོ་ཡིན་ལ། སྙིང་ཐག་པ་ནས་དཀོན་མཆོག་ལ་བློ་ཁེལ་བ་ནི་དཀོན་མཆོག་ལ་
སྐྱབས་སུ་སོང་བའི་ཚད་ཡིན་ནོ།།
ལྔ་པ་བསྐྱབས་པའི་ཚུལ་ནི། སངས་རྒྱས་ཀྱི་ལམ་ཡང་དག་པར་བསྟེན་པས་
སྐྱབས་སུ་སོང་སྟེ། འཁོར་བའི་འཇིགས་པ་མེད་པའི་ལམ་བྱིན་པ་ཡིན་པའི་ཕྱིར།
ཆོས་ནི་རང་རྒྱུད་ལ་གོམས་པས་ཤེས་རྒྱུད་ལ་སྡུག་བསྔལ་རྒྱུ་དང་བཅས་པ་གནས་་
པའི་སྐབས་མེད་པར་བྱེད་པས་སྡུག་བསྔལ་ལས་སྐྱོབ་པའི་སྐྱབས་དངོས་ཡིན་ལ།
དགེ་འདུན་གྱི་ལམ་ཁྱད་པར་ཅན་དེ་རང་རྒྱུད་ལ་སྐྱེ་བའི་གྲོགས་བྱེད་པའི་སྐྱབས་་
ཡིན་ལ། དེ་ཡང་སྙིང་ཐག་པ་ནས་བློ་ཁེལ་ན་རང་རྒྱུད་ལ་སྐྱབས་འགྲོའི་སྡོམ་པ་སྐྱེ་
བར་འཇོག་ཅིང་། སྐྱོབ་པའི་སྐྱབས་དངོས་ཀྱིས་ཀྱང་ཐོག་མར་རང་རྒྱུད་ལ་སྐྱེ་བ་



འཇོག་གི སྔར་བཤད་པའི་གནད་རྣམས་མེད་པའི་སྐྱབས་འགྲོའི་ཚིག་བྱང་བ་་་
ཙམ་གྱིས་ཁེངས་པ་མ་བྱེད་པར། དམིགས་རྣམས་སྐྱོང་བ་ལ་འབད་པ་གྱིས་ཞེས་་
མན་ངག་བྱིན་པའོ། །
དྲུག་པ་སྐྱབས་སུ་སོང་བའི་བསླབ་བྱ་ལ། དགག་བྱའི་བསླབ་བྱ་དང་སྒྲུབ་་་
པའི་བསླབ་བྱ་གཉིས་ལས། དང་པོ་ནི། སངས་རྒྱས་ལ་སྐྱབས་སུ་སོང་ནས་ལྷ་་་་
གཞན་དབང་ཕྱུག་སོགས་ལ་སྐྱབས་སུ་མི་འགྲོ། ཆོས་ལ་སོང་ནས་གནོད་འཚེ་མི་་
བྱེད། དགེ་འདུན་ལ་སོང་ནས་མུ་སྟེགས་ངན་པ་དང་མི་འགྲོགས་པའོ། །གཉིས་
པ་སྒྲུབ་པའི་བསླབ་བྱ་ལ། དཀོན་མཆོག་གི་ཡོན་ཏན་དྲན་པར་བྱེད་པ། དུས་་་
རྟག་ཏུ་མཆོད་པ་བྱེད་པ། འགྲོ་བ་གཞན་ཚུལ་འདི་ལ་འགོད་པ། བྱ་བ་གང་བྱེད་
ཀྱང་དཀོན་མཆོག་ལ་གསོལ་བ་འདེབས་པ། དཀོན་མཆོག་གསུམ་པོ་སྲོག་གི་ཕྱིར་
ཡང་མི་གཏོང་བ་སོགས་ལ་བསླབ་པར་བྱའོ། ། །
བདུན་པ་ཕན་ཡོན་ནི། ནང་པ་སངས་རྒྱས་པར་ཚུད་པ། སྡོམ་པ་ཀུན་གྱི་
རྟེན་དུ་གྱུར་པ། ལས་ཀྱི་སྒྲིབ་པ་ཟད་པར་གྱུར་པ། བསོད་ནམས་རྒྱ་ཆེན་གསོག་
པ། ངན་འགྲོར་མི་ལྟུང་བ། མི་མིན་སོགས་ཀྱིས་བར་ཆད་མི་ཚུགས་པ། ཅི་
བསམ་ཐམས་ཅད་འགྲུབ་པ། མྱུར་དུ་ཚངས་རྒྱུ་བ་དང་བརྒྱད་འབྱུང་ལ། དེ་་་་
ཡང་སྐྱབས་འགྲོའི་རྒྱུ་ནས་འདིའི་བར་གྱི་ངོས་འཛིན་ལུགས་ལུང་སྦྱོར་དང་བཅས་
པ་རྒྱས་པར་ནི། རྗེ་རིན་པོ་ཆེས་མཛད་པའི་ཐེག་ཆེན་ཐུན་མོང་པའི་ལམ་རིམ་་་་
ལས་ཤེས་པར་བྱོས་ཤིག་
གསུམ་པ་ཐེག་ཆེན་གྱི་སྐྱབས་འགྲོ་མཆོག་ཏུ་སྒྲུབ་པའི་སྒོ་ནས་དེའི་སྐྱབས་་་
འགྲོར་ལམ་གྱི་ལུས་རྫོགས་པའི་ཚུལ་ལ་གཉིས། ཐེག་ཆེན་གྱི་སྐྱབས་འགྲོ་མཆོག་ཏུ་
སྒྲུབ་པ་དང་། དེའི་སྐྱབས་འགྲོར་ལམ་ལུས་རྫོགས་པའི་ཚུལ་ལོ།།
དང་པོ་ནི། ཐེག་ཆེན་པའི་སྐྱབས་འགྲོ་ནི། སྐྱབས་གཞན་ལས་ཀུན་ཏུ་འགྲོ་
• 37 •



བ་དང་། ཁས་ལེན་དང་། རྟོགས་པ་དང༌། ཟིལ་གྱིས་གནོན་པ་དང་བཞིའི་སྒོ་
ནས་ཁྱད་པར་དུ་འཕགས་ཏེ། མདོ་སྡེ་རྒྱན་ལས། ཀུན་ཏུ་འགྲོ་དང་ཁས་ལེན་་་་་
རྟོགས་དང་ཟིལ་གནོན་པར། །དབྱེ་བའི་རང་བཞིན་དོན་རྣམ་བཞི་ཡི་ཁྱད་པར་་་
གྱིས། །ཐེག་པ་མཆོག་ཕྱིར་དཀོན་མཆོག་སྐྱབས་རབ་སོང་བ་གང་། །དེ་ནི་སྐྱབས་
སུ་སོང་བ་རྣམས་ཀྱི་མཆོག་ཅེས་བྱ། །ཞེས་གསུངས་པའི་ཕྱིར། དེ་ཡང་ཀུན་འགྲོ་
ནི་དོན་བཞིས་སྟོན་ཏེ། སེམས་ཅན་ཐམས་ཅད་གྲོལ་བ་ལ་ཞུགས་པས་སེམས་ཅན་
ཀུན་ཏུ་འགྲོ། ཐེག་པ་གསུམ་གྱི་ཡོན་ཏན་ཐམས་ཅད་བསྡུས་པས་ཐེག་པ་ཀུན་ཏུ་
འགྲོ། གང་ཟག་དང་ཆོས་ཀྱི་བདེན་གཉིས་ལ་མཁས་པས་ཡེ་ཤེས་ཀུན་ཏུ་འགྲོ།
འཁོར་འདས་བདེན་མེད་དུ་རོ་གཅིག་ཏུ་རྟོགས་པས་མྱང་འདས་ཀུན་ཏུ་འགྲོ་བ་་་
ཡིན་ཏེ། དེ་ཉིད་ལས། གང་ཞིག་སེམས་ཅན་ཐམས་ཅད་བསྒྲལ་བར་ཞུགས་པ་་
དང༌། །ཐེག་པ་ཡེ་ཤེས་ཀུན་ཏུ་འགྲོ་ལ་མཁས་པར་ལྡན། །གང་ཞིག་མྱ་ངན་་་་་་
འདས་པ་འཁོར་བཞི་རོ་གཅིག་པ། །དེ་འདྲའི་བློ་ལྡན་དེ་འདིར་ཀུན་འགྲོར་ཤེས་
པར་བྱ། །ཞེས་གསུངས་སོ། །སངས་རྒྱས་ཁོ་ན་དོན་དུ་གཉེར་བ་ཕར་ཕྱིན་དྲུག་
བསྒྲུབ་པ་སོགས་དཀའ་སྤྱད་ལ་མི་སྐྱོ་བ། སངས་རྒྱས་པས་སངས་རྒྱས་ཀུན་དང་།
མཉམ་པ་ཐོབ་པར་འགྱུར་བ་ཁས་ལེན་པའི་ཁྱད་པར་ཡིན་ཏེ། དེ་ཉིད་ལས། །
གང་ཞིག་དགའ་བ་མང་པོས་བྱང་ཆུབ་མཆོག་དོན་གཉེར། གང་ཞིག་སྐྱོ་བ་མེད་་
པར་དཀའ་བ་ཡང་དག་སྤྱོད། །གང་ཞིག་རྣམ་སངས་རྒྱས་ནས་སངས་རྒྱས་ཀུན་
མཉམ་འགྱུར། །བློ་ལྡན་དེ་ནི་ཁས་ལེན་མཆོག་ཏུ་ཤེས་པར་བྱ། །ཞེས་པའི་ཕྱིར། །
སྲིད་པ་གསུམ་གྱི་བླ་མར་གྱུར་པའི་བསོད་ནམས་ཀྱི་ཕུང་པོ་ཐོབ་པ་དང༌། སྡུག་་་
བསྔལ་གྱི་ཕུང་པོ་ཞི་བ་དང་། ཆོས་ཕུང་ཟད་མི་ཤེས་པ་སྟོབས་སོགས་ཐོབ་པ་དང་།
སྒྲིབ་གཉིས་བག་ཆགས་བཟློག་པ་སོགས་ནི་རྟོགས་པའི་ཁྱད་པར་ཡིན་ཏེ། དེ་ཉིད་
ལས། བསོད་ནམས་ཕུང་ཆེན་སྲིད་གསུམ་བླ་མ་སྲིད་པའི་བདེ་བ་དང་། །སྡུག་་་
• 38 •



བསྔལ་ཕུང་པོ་ཆེན་པོ་རབ་ཞི་བློ་མཆོག་བདེ་བ་དང༌། །ཆོས་མང་ཕུང་པོ་མཆོག་་
རབ་རྟག་པའི་སྐུ་སྟེ་དགེ་བའི་ཚོགས། །བག་ཆགས་བཟློག་ཅིང་སྲིད་དང་ཞི་ལས་
རྣམ་པར་གྲོལ་བའང་འཐོབ། །ཅེས་གསུངས་པའི་ཕྱིར། འཇིག་རྟེན་པའི་དགེ་བ་
རྒྱ་ཆེ་བ། འཇིག་རྟེན་ལས་འདས་པའི་དགེ་བ་དོན་ཆེ་བ། ཡོངས་སུ་སྨིན་པས་་་
རྒྱུན་མ་ཆད་པ། དབང་འབྱོར་པས་ཟད་མི་ཤེས་པ་སྟེ་བཞི་རྣམས་ཟིལ་གྱིས་་་་་
གནོན་ཏེ། དེ་ཉིད་ལས། བློ་ལྡན་ཉན་ཐོས་ཚོགས་བཅས་དགེ་བ་རྒྱ་ཆེ་དོན་ཆེན་
དང་། །མཐའ་ཡས་རྟག་རྒྱུན་མི་ཆད་ཟད་མི་ཤེས་པས་ཟིལ་གྱིས་གནོན། །དགེ་་
བ་དེ་ཡང་འཇིག་རྟེན་འཇིག་རྟེན་མ་ཡིན་ཡོངས་སྨིན་བྱེད། །དབང་འབྱོར་སྲིད་་
པ་དེ་ནི་ཕུང་པོ་ཞི་བས་ཟད་མི་ཤེས། །ཞེས་པའི་ཕྱིར་རོ།། །
གཉིས་པ་ཐེག་ཆེན་གྱི་སྐྱབས་འགྲོར་ལམ་ལུས་རྫོགས་པའི་ཚུལ་ནི། སྐྱབས་
འགྲོའི་རྒྱུར་འཁོར་བའི་སྡུག་བསྔལ་མཐའ་དག་ལ་འཇིགས་པ་ཞིག་དགོས་པས་་་་
འཁོར་བ་མཐའ་དག་ལ་བློ་ལོག་པ་ཡང་འབྱུང་ཞིང་། དེའི་སྔོན་དུ་ངན་འགྲོའི་་་
སྡུག་བསྔལ་ལས་གྲོལ་ནས་མངོན་མཐོ་ཙམ་ཐོབ་པར་འདོད་པའི་ཚེ་འདིར་རང་་་
ཉིད་རིང་དུ་མི་གནས་པའི་འཆི་བ་དྲན་པ་སོགས་ཀྱི་བློ་ཡང་བསྐྱེད་དགོས་ཤིང་།
ཐེག་ཆེན་གྱི་སྐྱབས་འགྲོའི་སེསམ་ཅན་ཐམས་ཅད་སྒྲོལ་བ་ལ་ཞུགས་པའི་ལམ་ཡིན་
པས་བླ་མེད་བྱང་ཆུབ་ཏུ་སེམས་བསྐྱེད་དགོས། དེའི་སྔོན་དུ་སེམས་ཅན་ལ་་་་་
དམིགས་པའི་ལྷག་བསམ་དང༌། སྙིང་རྗེ་འགྲོ་དགོས་པའི་ཕྱིར་དང་། ཕར་ཕྱིན་
དྲུག་གི་དཀའ་སྤྱད་ལ་མི་སྐྱོ་བ་དང་། བདེན་གཉིས་ལ་མཁས་པས་སྤྱོད་པ་ཕ་རོལ་
ཏུ་ཕྱིན་པ་དྲུག་ཉམས་སུ་ལེན་པ་ཡོད་པའི་ཕྱིར། །
བཞི་པ་ནི། དེས་ན་ཐེག་ཆེན་གྱི་སྐྱབས་འགྲོ་ལ་འབད་པར་རིགས་ཏེ། དེ་
ལ་ཉམས་ལེན་སྔར་བཤད་པ་ལྟར་ཤེས་ནས་བྱས་ན་ཐེག་ཆེན་གྱི་ལམ་གྱི་ལུས་་་་་་
རྫོགས་པ་ལ་ཉམས་ལེན་བྱས་པར་འགྱུར་བའི་ཕྱིར། དེ་དག་གི་ནི་བློ་གསལ་་་་་
• 39 •



རྣམས་ཀྱི་རྣ་བར་རྒྱལ་བའི་གསུང་འཕྲིན་གྱི་དོན་ལ་ངན་རྟོགས་ཀྱི་དྲི་མའི་ལྷད་་་་
མེད་པར་འཁྱོལ་བ་ཡིན་ནོ། །དཀོན་མཆོག་གསུམ་ལ་སྐྱབས་འགྲོའི་ཚུལ། །
མདོར་བསྡུས་སྨྲས་པ་དཀོན་མཆོག་འབངས། །མང་དུ་ཐོས་པ་བཟང་བཀྲས་ཀྱིས། །
བློ་གསལ་རྣམས་ལ་དགའ་སྟོན་བྱས། །ཞེས་པ་འདི་བསྟན་དོན་ལ་མི་བསླུ་བའོ། །
བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་ལྔ་པའོ།། ཤུབྷཾ།།
•
[0



༄༅། །གྲུབ་མཐའི་རྣམ་གཞག་བཞུགས་སོ།།
༄༅། །གང་ཞིག་མཁྱེན་པའི་ཉི་འོད་ཀྱིས། །བླང་དོར་གནས་རྣམས་གསལ་
མཛད་ཅིང་། །བདག་བློའི་པདྨོ་ཁ་འབྱེད་པ། །བླ་མ་ལྷག་པའི་ལྷ་བཅས་བསྟོད། །
ཡང་དག་པ་དང་ལྟར་སྣང་གི །རྣམ་དབྱེ་སོ་སོར་རྟོགས་བྱའི་ཕྱིར། །རང་གཞན་
སྡེ་པ་སོ་སོ་ཡི། །གྲུབ་མཐའི་རྣམ་དབྱེ་ཅུང་ཟད་བྲི།།
དེ་ལ་འདིར་རང་གཞན་གྱི་གྲུབ་མཐའ་སྨྲ་བ་རྣམས་ཀྱིས་བླང་དོར་བྱ་བའི་
གནས་མཐའ་དག་གཞི་དང་ལམ་དང་འབྲས་བུའི་རྣམ་གཞག་གསུམ་དུ་འདུས་་་་
པས་དེ་འཆད་པ་ལ། ཕྱི་རོལ་པའི་ལུགས་དང་། རང་སྡེའི་ལུགས་གཉིས་ཡོད་ལ།
དང་པོ་ལ་ཆད་པར་སྨྲ་བའི་ལུགས་དང་། རྟག་པར་སྨྲ་བའི་ལུགས་གཉིས་་
ལས། དང་པོ་ནི་རྒྱང་འཕེན་པ་ཡིན་ལ། དེས་སྐྱེ་བ་སྔ་ཕྱི་དང་། ལས་འབྲས་་་
དང་ཐམས་ཅད་མཁྱེན་པ་སོགས་མེད་པར་ཁས་ལེན་ལ། འབྲས་བུའི་དུས་སུ་དེ་་
དག་མེད་པས་དེ་སྒྲུབ་པའི་ལམ་གྱི་རྣམ་གཞག་ཀྱང་མི་འདོད་ཅིང་། དངོས་པོ་་་་
རྣམས་རྒྱུ་མེད་དུ་འབྱུང་བ་དང་། ས་སོགས་ལ་ཤེས་པ་ཡོད་པར་འདོད་དོ།།
གཉིས་པ་ལ། མཐའ་ཡས་ཀྱང་གཙོ་བོ་ནི། བྱེ་བྲག་པ། གྲངས་ཅན་པ།
སྤྱོད་པ་པ། གཅེར་བུ་པ་དང་བཞི།
དང་པོ་བྱེ་བྲག་པ་ནི། རྫས་དང་ཡོན་ཏན་ལས་དང་སྤྱི། །བྱེ་བྲག་འདུས་པ་
རྣམ་པ་དྲུག །ཅེས་པའི་ཚུལ་གྱིས་ཤེས་བྱ་ཐམས་ཅད་དྲུག་ཏུ་འདུ་བར་འདོད་ལ།
དེ་ཡང་རྫས་ཀྱི་ངོ་བོ་ནི། རང་རྐྱ་ཐུབ་པ། གཞན་ལ་མི་རྟེན་པ། ཡོན་ཏན་དོན་
གཞན་གྱི་རྟེན་བྱེད་པ་ཡིན་ལ། དེ་ལ་འབྱུང་བ་བཞི་དང་། ཡིད། བདག
ཕྱོགས། དུས ནམ་མཁའ་དང་དགུའོ། །ཡོན་ཏན་ནི། གཟུགས། དྲི། རོ། །



རེག གྲངས་ཚད། སོ་སོ། ལྡན་པ། རྣམ་དབྱེ། གཞན་མ་ཡིན་པ། མིག་ཤེས་
ནས་ལུས་ཤེས་ཀྱི་བར་ལྔ་ལ་བློ་ཞེས་གཅིག་ཏུ་འདོད། བདེ་བ། སྡུག་བསྔལ།
འདོད་ཆགས། ཞེ་སྡང་། འབད་པ། ལྕི་བ། གཤེར་བ། དྲོད། སྣུམ། འདུ་
བྱས། ཆོས། ཆོས་མ་ཡིན་པ་སྟེ་ཉེར་བཞི། དེ་ཡང་རྫས་ལ་བརྟེན་པ། རང་རྐྱ་
མི་ཐུབ་པ། ཡོན་ཏན་གཞན་གྱི་རྟེན་མི་བྱེད་པར་འདོད། །དེའི་ནང་ནས། བློ་་
ནས་འབད་པའི་བར་དྲུག ཆོས་ཆོས་མིན་པ། འདུ་བྱས་ཏེ་དགུ། བདག་གི་་་་
ཡོན་ཏན་དུ་འདོད། དེ་བཞིའི་ཡན་ལག་ཡིན་ལ་ལམ་གྱི་ནི་བདག་ཡོན་ཏན་དགུ་་་
དང་ལྡན་པ་དེ་སྲིད་དུ་འཁོར་བར་འཁྱམས་པར་འདོད་ལ། དེའི་ཚེ་བདག་གི་བ་
རྣམས་སྐྱོན་ཅན་དུ་བསྒོམ་པ་ལམ་གྱི་སྙིང་པོ་ཡིན་ལ། དེ་གོམས་པས་བདག་དེ་་་
ཡོན་ཏན་དགུ་པོ་དེ་དང་བྲལ་ནས། གཅིག་པུར་གནས་པའི་ཚེ་གྲོལ་བ་ཐོབ་པ་་་་
ཞེས་ཟེར།།
གཉིས་པ་གྲངས་ཅན་ནི། ཤེས་བྱ་ཐམས་ཅད་ཉེར་ལྔར་གྲངས་ངེས་པར་་་་་
འདོད་ལ། ཉེར་ལྔ་ནི། བདག་ཤེས་རིག་གི་སྐྱེས་བུ། སྤྱི་གཙོ་བོ། བློའམ་ཆེན་པོ།
ང་རྒྱལ། གཟུགས། སྒྲ། དྲི། རོ། རེག་བྱ་ལྔ། མིག རྣ་བ། སྣ། ལྕེ།
པགས་པའི་དབང་པོ་སྟེ་བློའི་དབང་པོ་ལྔ། ཁའི་དབང་པོ། ལག་པའི་དབང་པོ།
རྐང་བའི་དབང་པོ། ངག་གི་དབང་པོ། འདོམ་གྱི་དབང་པོ། གཤང་ལམ་གྱི་་་
དབང་པོ། ཕྱི་ལུས་དབང་པོ་དྲུག་དང་། དབང་པོ་བཅུ་གཅིག ས་ཆུ་མེ་རླུང་་་
ནམ་མཁའ་སྟེ་འབྱུང་བ་ལྔ་བཅས་ཉེར་ལྔར་འདོད་ལ། དེ་ཡང་ཤེས་རིག་གི་སྐྱེས་
བུ་ཡུལ་ལ་ལོངས་སྤྱོད་པར་འདོད་པའི་ཚེ། སྤྱི་གཙོ་བོའི་ཁུག་མ་ནས་རྣམ་འགྱུར་
གཞན་རྣམས་སྤྲུལ་ནས། དེ་ལ་སྐྱེས་བུ་དང་སྤྱི་གཉིས་གཅིག་ཏུ་ཞེན་ནས་ལོངས་་
སྤྱོད་པ་དེ་སྲིད་དུ་འཁོར་བར་འཁོར་ཞེས་ཐ་སྙད་བྱེད་ལ། དེའི་ཚེ་སྐྱེས་བུ་དང་སྤྱི་
ཐ་དད་དུ་བསྒོམ་པ་ལམ་གྱི་སྲོག་ཏུ་འདོད་ལ། དེ་ལྟར་བསྒོམ་པས་མངོན་ཤེས་་་
• 42 •



ཐོབ་ནས་བལྟས་པ་ན། གཙོ་བོ་སྐྱེངས་ནས་སྐྱེས་བུ་དང་བྲལ་བས་རྣམ་འགྱུར་་་་
གཞན་རྣམས་ལོག་སྟེ་སྐྱེས་བུ་གཅིག་པུར་གནས་པའི་དུས་འཁོར་བ་ལས་གྲོལ་བ་་་
ཞེས་ཟེར་རོ། །དེས་སྤྱི་གསལ་གཉིས་རྫས་གཅིག་དང་གསལ་བ་རྣམས། སྤྱི་གཙོ་
བོའི་ངང་དུ་ཆ་མེད་ཀྱི་གཅིག་ཡིན་པར་འདོད་པ་ནི། ཤར་གྱི་བུམ་པ་དང་ནུབ་ཀྱི་
བུམ་པ་གཉིས་བུམ་པ་ཡིན་ཞེས་བརྗོད་པའི་ཚེ། བློ་ལ་ཤར་ནུབ་ཀྱི་བུམ་པ་གཉིས་
དབུས་སུ་བུམ་པ་གཅིག་ལ་ཐིམ་པ་ལྟར། སྣང་བ་འདི་ལ་འཁྲུལ་ནས་འཇོག བྱེ་
བྲག་པས་སྤྱི་གསལ་རྫས་ཐ་དད་དུ་འདོད་པ་ནི། བུམ་པ་དང་གསེར་བུམ་ཞེས་་་
བརྗོད་པའི་ཚེ། བློ་ལ་ཀ་བ་དང་བུམ་པ་ལྟར་རྫས་གཞན་འབྲེལ་མེད་དུ་སྣང་བ་་་
འདིའི་སྟེང་ནས་འཇོག་པས་འདི་གཉིས་ཀ་ཡང་། བློ་ཁ་ནང་དུ་ཕྱོགས་ཏེ། མྱོང་
བའི་སྟེང་དུ་བསྐོར་བས་ད་ལྟའི་སྤྱི་བརྟོལ་ཅན་རྣམས་ཀྱི་གྲུབ་མཐའ་འཇོག་ལུགས་
དང་མི་འདྲའོ།། །
གསུམ་པ་སྤྱོད་པ་བ་ནི། རིག་བྱེད་བཞི་ཚད་མར་འདོད་ཅིང་། དེ་དག་་་
ལས་བཤད་པ་ལྟར་ཐམས་ཅད་བདེན་པའི་དོན་ཅན་ཡིན་ཏེ། སྐྱེས་བུས་མ་བྱས་་
པའི་ཕྱིར་དང༌། ཕྱོགས་གཅིག་བདེན་པའི་ཕྱིར་ཟེར་ལ། བཞི་གང་ཞེ་ན། སྙན་
དངགས་ཀྱི་རིག་བྱེད། སྲིད་སྲུང་གི་རིག་བྱེད། ངེས་བརྗོད་ཀྱི་རིག་བྱེད། །
མཆོད་སྦྱིན་གྱི་རིག་བྱེད་དང་བཞི། དེ་ཡང་མཆོད་སྦྱིན་གྱི་རིག་བྱེད་ནས་བཤད་་་
པ་ལྟར། དབང་ཕྱུག་ཆེན་པོ་ལ་ཤ་ཁྲག་གི་མཆོད་སྦྱིན་བྱེད་པ་ལམ་གྱི་སྲོག་ཡིན་ལ།
དེ་མཐར་ཕྱིན་པ་ན་ཐར་པ་འདོད་ཅིང་། ཐམས་ཅད་མཁྱེན་པ་ནི་མི་འདོད་དེ། །
ཉེས་པ་ཟད་པའི་སྐྱེས་བུ་མེད་པའི་ཕྱིར། དེ་ནས་ངག་སྨྲ་ན་འདོད་ཆགས་ཡོད་་་་
པར་འདོད་པས་སྙིང་རྗེ་དང་འདོད་ཆགས་ཤན་མི་ཕྱེད་ཅིང་གྲོལ་བ་ཐོབ་པའི་ཚེ།
བློ་ཟད་ཆོས་ཟད་དུ་འདོད་ལ། ད་ལྟ་ཡང་བོད་ན་འདིའི་རང་ལུགས་འཛིན་པ་་་
མང་སྟེ། ཟབ་དོན་བསྒོམ་པ་སྐད་བྱེད་པ་ཕལ་ཆེ་བ་དག ཅི་མེད་བྱང་མེད་ཀྱི་་་
，
3 •



རྩལ་འཇོག་ལ། སྙིང་པོའི་དོན་རྙེད་པར་འདོད་པའི་ཕྱིར། །
བཞི་པ་གཅེར་བུ་པ་ནི། ཤེས་བྱ་ལ་སྲོག ཟག་པ། སྡོམ་པ། ངེས་པར་རྒ་
བ། འཆི་བ། ལས། སྡིག་པ། བསོད་ནམས། ཐར་པ་དང་དགུར་འདོད་ཅིང་།
དཀའ་ཐུབ་བྱས་པས་ལས་ཟད་ནས། འཇིག་རྟེན་གྱི་ཁམས་འདིའི་སྟེང་ན། །
འཇིག་རྟེན་འདུས་པ་ཞེས་བྱ་བ་གདུགས་དཀར་པོ་གྱེན་ལ་བསླངས་པ་ལྟ་བུ་ཡོད་་
པས། དེར་སྐྱེས་པ་ན་ཐར་པ་ཐོབ་པར་འདོད་དེ། གདུགས་དཀར་གཟུང་བའི་
དབྱིབས་འདྲ་བ། ཐར་པ་ཡིན་ཞེས་རྒྱལ་བས་བཤད། ཅེས་ཁོ་རང་གི་གཞུང་་་་
ལས་འབྱུང་བའི་ཕྱིར། འདིར་ནི་མདོར་བསྡུས་པར་བྱས་ཀྱི། རྒྱས་པར་ནི་ཚད་་་་
ཆེན་དང་རྟོག་གེ་འབར་བ་སོགས་ལས་ཤེས་པར་བྱ་ཞིང་། དྲི་མེད་འོད་ལས་ཀྱང་
ཅི་རིགས་པར་བཤད་དོ། །
གཉིས་པ་ལ། རང་སྡེའི་ལུགས་ལ་གཞིའི་རྣམ་གཞག ལམ་གྱི་རྣམ་གཞག
འབྲས་བུའི་རྣམ་གཞག་དང་གསུམ།
དང་པོ་ལ། ལས་འབྲས་ཀྱི་འབྲེལ་བ་འཐད་པར་བསྟན་པ། རྣམ་སྨིན་མྱོང་
བ་པོའི་གང་ཟག་བཤད་པ། གཏན་ལ་དབབ་པའི་གཞི་བདེན་པ་གཉིས་བཤད་པ།
དེ་ངེས་བྱེད་ཀྱི་ཚད་མ་བཤད་པ་དང་བཞི།
དང་པོ་ནི། ད་ལྟ་ལས་བྱས་པ་རྣམ་སྨིན་ལོ་བརྒྱ་ཙམ་ནས་འབྱིན་པ་དེའི་ཚེ་
ན། ལས་དེ་རྣམ་སྨིན་འབྱིན་གྱི་བར་དུ་གནས་སམ་མི་གནས། དང་པོ་ལྟར་ན།
ལས་དེ་རྟག་པར་འགྱུར་ལ། མི་གནས་ན་དེ་གཉིས་དངོས་རྒྱུ་དང་དངོས་འབྲས་་
མ་ཡིན་པར་ཐལ་བའི་སྐྱོན་ཡོད་དོ། ཟེར་ན། འདི་ལ་གྲུབ་མཐའ་སྨྲ་བ་རྣམས་་་
ཀྱིས། ལན་འདེབས་ཚུལ་མི་འདྲ་བ་རེ་རེ་ནས་ཤེས་པར་བྱས་ཏེ། དེ་ལ་བྱེ་བྲག་་
སྨྲ་བའི་ནང་ཚན་ཁ་ཅིག་ན་རེ། སྐྱོན་མེད་དེ། དེའི་ཚེ་ལས་ཞིག་ཀྱང་། ལས་ཀྱི་
རྒྱུན་གནས་ལ། རྒྱུ་ལས་འབས་བུ་འབྱུང་བའི་ཕྱིར། ཞེས་ལས་འབྲས་ཀྱི་རྟེན་དུ་



ཆུད་མི་ཟ་བ་ཁས་ལེན་པར་བྱེད་ལ། ཆུད་མི་ཟ་ཞེས་པ་ཡང་། བུ་ལོན་གྱི་དཔང་
རྒྱ་དང་འདྲ་སྟེ། དཔྱིད་ནས་བུན་དུ་བླངས། ཡི་གེ་དཔང་རྒྱ་དང་བཅས་པ་་་་་
བཞག་ནས་ཟོས་ནས་མེད་ཀྱང་། ཡི་གེ་དཔང་པོ་དང་བཅས་པ་དེའི་རྐྱེན་གྱིས་་་་
གནས་སུ་འགྲོར་མི་སྟེར་བར། ནས་སྐྱེད་དང་བཅས་པ་སྟོན་འཇལ་དགོས་པ་་་་
བཞིན་དུ་ལས་འཛིན་པའི་ཚེ་ཆུད་མི་ཟ་བར་འཇོག་ལ། ཆུད་མི་ཟ་བ་དེའི་དབང་
གིས་ལས་ཞིག་ནས་ཡུན་རིང་པོ་ལོན་ཀྱང་འབྲས་བུ་འབྱུང་ངོ༌། - །ཡང་བྱེ་བྲག་སྨྲ་་
བའི་ནང་ཚན་ཁ་ཅིག་ན་རེ། སྐྱོན་མེད་དེ། དེའི་ཚེ་ལས་འཇིག་ཅིང་། ལས་་་་་
ཀྱིས་ཐོབ་པ་ཞེས་པ་འཇོག་ལ། དེ་ལས་འབྲས་བུ་འབྱུང་བའི་ཕྱིར། ཞེས་ལས་་་
འབྲས་ཀྱི་རྟེན་དུ་ཐོབ་པ་ཁས་ལེན་པར་བྱེད་ལ། ཐོབ་པ་ཡང་ཁལ་གྱི་ཐག་པ་དང་
འདྲ་སྟེ། དང་པོར་སྐྱེས་བུ་དུད་འགྲོའི་རྒྱབ་ཏུ་ཁལ་ཐག་པས་བསྡམས་ནས་བཞག་
པ་ཕྱིས་སྐྱེས་བུས་འཛིན་པ་སོགས་ཀྱི་རྩོལ་བ་མ་བྱས་ཀྱང་། ཐག་པ་དེས་དུད་་་་
འགྲོའི་རྒྱབ་ཁལ་དང་མི་བྲལ་བར་བྱེད་པ་བཞིན་དུ་ལས་འཇིག་པའི་ཚེ་ལས་ཀྱི་་་་
ཐོབ་བྱའི་ཆོས་ལས་དེའི་འབྲས་བུ་གང་ཟག་དེ་ལ་ལྡན་པར་བྱེད་པའི་རྫས་ཐོབ་པ་
རྫས་གཞན་པ་ཞིག་འཇོག་ལ། ཕྱིས་ལས་མེད་ཀྱང་ཐོབ་པ་དེའི་དབང་གིས་གང་
ཟག་དེས་ལས་ཀྱི་འབྲས་བུ་མྱོང་དགོས་པ་ཡིན་པའི་ཕྱིར། དེས་ན་དུས་གཉིས་་་་
པར་ཐོབ་པ་དེ་ཡང་གང་ཟག་དེ་ལ་ལྡན་པར་བྱེད་པའི་ཐོབ་པ་སྐྱེ་བ་དང་། ཐོབ་
པ་ཡང་རང་རྒྱུད་དུ་གཏོགས་པ་དགོས་པ་སོགས་མཛོད་རྩ་འགྲེལ་ལས་ཤེས་པར་་་་
བྱའོ། །ཡང་མདོ་སྡེ་པས་ནི་སྐྱོན་མེད་དེ། ལས་ཞིག་ཀྱང་རྒྱུད་འགྱུར་བའི་ཁྱད་་་
པར་ཡོད་ལ། དེ་ལས་འབྲས་བུ་འབྱུང་བའི་ཕྱིར་ཟེར། དེ་ཡང་རྒྱུད་འགྱུར་བའི་
ཁྱད་པར་ཞེས་བྱ་བ་ནི། ཡིད་ཀྱི་རྣམ་ཤེས་ཀྱི་སྟེང་དུ། ལས་ཀྱི་ནུས་པ་གཅིག་་་་་
བཞག་པ་དེ་ལས་ཞིག་པའི་རྗེས་སུའང༌། ནུས་པ་དེ་གོང་ནས་གོང་དུ་རིམ་གྱིས་་་
འགྱུར་བ་རྒྱུན་མི་ཆད་པ་དེས་འབྲས་བུ་སྐྱེད་པ་ཡིན་པར་འདོད་ལ། དབུ་མ་རང་
• 45



རྒྱུད་པ་ཁ་ཅིག་གིས་ཀྱང་ལས་འབྲས་ཀྱི་རྟེན་དུ་རྒྱུད་འགྱུར་བའི་ཁྱད་པར་དེ་འདོད།
ཡང་སེམས་ཙམ་པ་ན་རེ། སྐྱོན་མེད་དེ། ལས་འཇིག་པའི་ཚེ་ཀུན་གཞིའི་རྣམ་་་
ཤེས་ཀྱི་སྟེང་དུ་ལས་ཀྱི་བག་ཆགས་བཞག་པ་སྨིན་པ་ལས་འབྲས་བུ་བསྐྱེད་པའི་ཕྱིར།
ཞེས་ལས་འབྲས་ཀྱི་རྟེན་དུ་ཀུན་གཞི་ཁས་ལེན་པར་བྱེད་ལ། དེ་ཡང་ཀུན་གཞིའི་
ངོ་བོ་མ་སྒྲིབ་ལ་ལུང་དུ་མ་བསྟན་པ་འཁོར་འདས་ཀྱི་ཆོས་རྣམས་ཀུན་གྱི་བགོ་་་་་་
གཞིར་གྱུར་པ་ཡིན་ལ། དེ་ཡང་ས་བོན་ཐམས་ཅད་པའི་རྣམ་པར་ཤེས་པ། ལེན་
པའི་རྣམ་པར་ཤེས་པ། རྩ་བའི་རྣམ་པར་ཤེས་པ། རྣམ་པར་སྨིན་པའི་རྣམ་པར་
ཤེས་པ་ཞེས་པ་རྣམས་མིང་གི་རྣམ་གྲངས་ཡིན་ཞིང་། དེ་ལ་ཡང་གསུམ་དུ་ཡོད་དེ།
ས་བོན་དང་རྣམ་སྨིན་མ་ཕྱེ་བའི་གནས་སྐབས་ལ་རང་གི་མཚན་ཉིད་རྣམ་པར་་་་་
བཞག་པ་ཞེས་བྱ་བ་དང་། ས་བོན་གྱི་ཆ་ལ་རྒྱུ་རྣམ་པར་བཞག་པ་ཞེས་པ་དང་།
ས་བོན་ཡོངས་སུ་སྨིན་པའི་ཆ་ལ་འབྲས་བུ་རྣམ་པར་བཞག་པ་ཞེས་བྱ་བ་དང་་་་་་་
གསུམ་དུ་འདོད་ཅིང་། འདིར་བག་ཆགས་དང་ས་བོན་དོན་གཅིག་པས་བག་་་་
ཆགས་གཞི་གང་ལ་བསྒོ་བ། སྒོ་བྱེད། བསྒོ་བའི་ཚུལ། བག་ཆགས་ངོས་བཟུང་
བ་དང་བཞིའོ།། །
དང་པོ་ནི། བརྟན་ལུང་མ་བསྟན་བསྒོ་བྱ་བ། །བསྒོ་བར་བྱེད་དང་འབྲེལ་
བ་ལས། །བསྒོ་བྱེད་དེ་ལས་གཞན་ནི་མིན། །འདི་ནི་བག་ཆགས་མི་ཟད་དོ། །
ཞེས་གསུངས་པ་ལྟར་ལས་བུ་ཞིག་འཇོག་པའི་ཚེ་ན་ཡང་། བརྟན་པ་ཀུན་གཞི་ལ།
བག་ཆགས་བསྒོ་བར་བྱེད་ཀྱི། མི་བརྟན་པ་ཚོགས་དྲུག་ལ་ནི་མ་ཡིན་ཏེ། དེ་ལ་་
སྒོ་བར་མི་ནུས་པའི་ཕྱིར། དཔེར་ན་ཏིལ་ལྟ་བུ་ལ་མེ་ཏོག་སྣ་མའི་དྲི་ཆགས་པ།
རླུང་ལ་མི་འཆགས་བཞིན་ནོ། །ཡང་ཀུན་གཞི་ལ་དགེ་མི་དགེའི་བག་ཆགས་བསྒོ་
བར་བྱེད་དགོས་ཀྱི། ཚོགས་དྲུག་ལ་ནི་མིན་ཏེ། ཚོགས་དྲུག་ཆེས་གསལ་བས་དེ་
ལ་གང་གིས་ཀྱང་བག་ཆགས་བསྒོ་བར་མི་ནུས་པའི་ཕྱིར། དཔེར་ན་ཏིལ་ལ་སྣ་་་
• 46 •



མའི་དྲི་ཆགས་ཀྱི། སྒོག་སྐྱ་དང་གླ་རྩི་ལ་སྣ་མའི་དྲི་མི་འཆགས་པ་བཞིན།
གཉིས་པ་སྒོ་བྱེད་ནི། དེ་ཡང་བསྒོ་བྱ་དང་སྒོ་བྱེད་གཉིས་རྒྱུད་གཅིག་ལ།
འབྲེལ་བ་ལ་བསྒོ་བར་བྱེད་ཀྱིས། རྒྱུད་ཐ་དད་ལ་ནི་མིན་ཏེ། མེ་ཏོག་དང་ལྷན་་་
ཅིག་གནས་པའི་ཏིལ་ལ་མེ་ཏོག་གི་དྲི་འཆགས་ཀྱི། ཡུལ་གཞན་དུ་གནས་པའི་་་་་
ཏིལ་ལ། ཡུལ་འདི་ན་གནས་པའི་མེ་ཏོག་གི་དྲི་མི་ཆགས་པ་བཞིན་ནོ། །སྒོ་བྱེད་
ནི་རྣམ་ཤེས་ཚོགས་བདུན་གྱི་བསྒོ་སྟེ། དེ་དག་གི་རྣམ་སྨིན་དང་རྒྱུ་མཐུན་གྱི་བག་
ཆགས་ཅི་རིགས་བསྒོ་བར་བྱེད་པའི་ཕྱིར། །
གསུམ་པ་སྒོ་ཚུལ་ནི། བསྒོ་བྱ་ཀུན་གཞི་དང་། སྒོ་བྱེད་ཚོགས་བདུན་གྱི་་་
རྒྱུད་གཅིག་ལ། ཡུན་རིང་དུ་འགྲོགས་པ་ལ་བརྟེན་ནས་ཚོགས་བདུན་འགག་པའི་
ཚེ་ཁོ་རང་གི་རིགས་འདྲ་ཕྱི་མ་བསྐྱེད་པའི་ནུས་པ་གཅིག་ཀུན་གཞིའི་སྟེང་དུ་་་་་་
བཞག་པ་ལ་བརྟེན་པ་ཚོགས་བདུན་མེད་ཀྱང༌། སྔར་གྱི་བག་ཆགས་སད་པ་ལས་
ཚོགས་བདུན་སྐྱེ་བ་ཡིན་ཏེ། དཔེར་ན་གླ་རྩི་དང་གླ་རྩིའི་སྣོད་ཡུན་རིང་དུ་་་་
འགྲོགས་པ་ལ་བརྟེན་ནས། གླ་རྩི་མེད་ཀྱང་སྣོད་ལ་གླ་རྩིའི་དྲི་འབྱུང་བ་བཞིན་ནོ།།
བཞི་པ་བསྒོས་པའི་བག་ཆགས་ལ། མཚན་ཉིད། སྒྲ་དོན། དབྱེ་བ།
འཇུག་ཚུལ་དང་བཞི།
དང་པོ་ནི། ཀུན་གཞིའི་ཆོས་གང་དང་ལྷན་ཅིག་འགྲོགས་ཏེ། སྐྱེད་འགག་
བྱས་པ་ལ་བརྟེན་ནས་ཆོས་དེ་འབྱུང་བའི་ནུས་པ་ཁྱད་པར་ཅན།
གཉིས་པ་ནི། སྒོ་བྱེད་དང་མཐུན་པས་ན་བག་ཆགས།
གསུམ་པ་དབྱེ་བ་ལ་ཕྱི་དང་ནང་དང་བག་ཆགས་མི་གསལ་བ་དང་། གཉིས་ཀ་
དང་། ཀུན་རྫོབ་དང་། དོན་དམ་པའི་བག་ཆགས་དང་དྲུག
བཞི་པ་འཇུག་ཚུལ་ནི། ཁ་ཅིག་གདོད་མ་ནས་ཡོད་པའི་རྐྱེན་གྱིས་གསོ་བ་
ཡིན་གྱི། གསར་དུ་གསོ་བ་མེད་པར་འདོད། ཁ་གཅིག་གིས་གསར་དུ་གསོ་བར་
• 47.



འདོད་དེ། ཕྱི་མ་ལེགས་སོ། །ཀུན་གཞི་ཡོད་པའི་སྒྲུབ་བྱེད་ཐེག་ཆེན་གྱི་མདོ་ལས།
ཐོག་མ་མེད་པའི་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་
པས་ན་འགྲོ་ཀུན་རྣམས། །མྱ་ངན་འདས་པ་ཐོབ་པར་འགྱུར། །ཞེས་གསུངས་པ་
དང༌། ཇི་ལྟར་ཉི་ཟླ་སྐར་ཚོགས་དང་། །མཁའ་ལ་ལྷན་ཅིག་གནས་པ་ལྟར། །དེ་
ནི་ཀུན་གཞིའི་རྣམ་ཤེས་དང༌། །ཚོགས་བདུན་དག་དང་ལྷན་ཅིག་གནས། །ཞེས་
གསུངས་སོ། །རིག་པའི་སྒྲུབ་བྱེད་ནི། ཀུན་གཞི་ཡོད་དེ། གལ་ཏེ་མེད་ན་འགོག་
པའི་སྙོམ་འཇུག་ལ་གནས་པའི་གང་ཟག་དེ་ལ་ཤེས་པ་མེད་པར་ཐལ། དེའི་རྒྱུད་
ལ་ཀུན་གཞི་མེད་པ་གང་ཞིག་འཇུག་ཤེས་དྲུག་མེད་པའི་ཕྱིར། ཡང་གཉིད་འཐུག་
པོ་ལོག་པའི་གང་ཟག་དེའི་རྒྱུད་ལ་ཤེས་པ་མེད་པར་ཐལ། དེའི་རྒྱུད་ལ་ཀུན་གཞི་
མེད་པ་གང་ཞིག འཇུག་ཤེས་དྲུག་འགག་པའི་ཕྱིར། ཡང་ཁུ་ཁྲག་གི་དབུས་སུ་་
རྣམ་ཤེས་བརྒྱལ་བའི་དུས་དེར་ཤེས་པ་མེད་པར་ཐལ། ཀུན་གཞི་མེད་པ་གང་ཞིག
འཇུག་ཤེས་དྲུག་མེད་པའི་ཕྱིར། ཐམས་ཅད་ལ་འདོད་ན། དེའི་དུས་ཀྱི་གང་
ཟག་དེ་དགེ་སློང་གིས་བསད་ན་སྡོམ་པ་མི་འཆོར་བར་ཐལ། དེའི་རྒྱུད་ལ་ཤེས་པ་
མེད་པའི་ཕྱིར་ཟེར། ཀུན་གཞི་སྒྲུབ་པ་འདི་སེམས་ཙམ་པའི་གྲུབ་མཐའི་རྩ་བ་ཆེ་
ཤོས་གཅིག་ཡིན། རྒྱས་པར་ནི་ཐེག་བསྡུས་དང་། གཏན་ལ་དབབ་པ་བསྡུ་བ་་་
སོགས་ལས་ཤེས་དགོས་སོ། །ཡང་དབུ་མ་ཐལ་འགྱུར་བ་ན་རེ། སྐྱོན་མེད་དེ། །
དེའི་ཚེ་ལས་ཞིག་ཀྱང་། ཞིག་པས་འབྲས་བུ་བསྐྱེད་པའི་ཕྱིར། ཞེས་ཞིག་པ་་་་་
དངོས་པོར་ཁས་ལེན་ལ། ཞིག་པ་ཡང་སྔ་མ་སྔ་མས་ཕྱི་མ་ཕྱི་མ་རིམ་བཞིན་བསྐྱེད་
པར་འདོད་ལ། ཞིག་པ་དངོས་པོར་ཡོད་པའི་སྒྲུབ་བྱེད་ལ། ལུང་རིགས་གཉིས་་
ལས། དང་པོ་ནི་ས་བཅུ་པའི་མདོ་ལས། སྐྱེ་བའི་རྐྱེན་གྱིས་རྒ་ཤི་ཞེས། སྐྱེ་བ་ལ་
འཆི་བ་འབྱུང་བར་གསུང་ཞིང་། ཤི་བ་ནི་གང་ཤི་བའི་སེམས་ཅན་དེ། ཞིག་པ་
ཡིན་པའི་ཕྱིར་དང་། རྩ་ཤེས་ལས། དངོས་དང་དངོས་མེད་འདུ་བྱས་ཡིན། །
• 48，



ཞེས་དངོས་པོ་བུམ་པ་དང་། དངོས་མེད་བུམ་པ་ཞིག་པ་གཉིས་ཀ་འདུ་བྱས་སུ་་་
གསུངས་པའི་ཕྱིར་དང༌། ཡང་ཀླུ་སྒྲུབ་ཀྱིས། རྒྱུ་ཟད་ཞི་ལས་ཞིག་པ་ནི། ཟད་པ་
ཅེས་བྱ་བར་དམིགས་པ་སྟེ། ཞེས་རྒྱུ་སྣུམ་ཟད་པ་འབྲས་བུ་མར་མེ་ཤི་བའི་རྒྱུར་་་་
བཤད་པའི་ཕྱིར་དང་། འཇིག་རྟེན་ན་ཡང་། ཟས་མེད་པའི་རྐྱེན་གྱིས་ངའི་བུ་་་
ཤིའོ། །ཞེས་ཟས་མེད་པ་བུ་ཤི་བའི་རྒྱུར་འཇོག་པའི་ཕྱིར་དང་། རིགས་པ་ནི། །
ཤེས་བྱ་ཆོས་ཅན། བུམ་པ་ཞིག་པ་ལ་རྒྱུ་ཡོད་པར་ཐལ། བུམ་པ་འཇིག་པ་བུམ་་
པ་ཞིག་པའི་རྒྱུ་ཡིན་པའི་ཕྱིར། བུམ་པ་འཇིག་པ་ནི་ཞིག་པ་ལ་མངོན་དུ་ཕྱོགས་པ་
ཡིན་པ་གང་ཞིག བུམ་པ་འཇིག་པ་རྒྱུ་ལས་སྐྱེས་པ་ཡིན་ཞིང་། ཁས་ཀྱང་ལེན་་་་་
པའི་ཕྱིར། དེས་ན་བུམ་པའི་འཇིག་པ་དང་བུམ་པའི་ཞིག་པ་གཉིས་རྒྱུ་ལས་སྐྱེས་
ལ་སྐྱེས་མཚུངས་པ་བྱེད་པ་ཡིན་ནོ། །ཁོ་ན་རེ། བུམ་པ་ཞིག་པ་རྒྱུ་ལས་མ་སྐྱེས་་་
པར་ཐལ། དེ་ལ་རྒྱུའི་བྱེད་པ་མི་འཇུག་པའི་ཕྱིར་ཏེ། ཞིག་ཟིན་པའི་ཕྱིར་ཟེར་ན།
འོ་ན་ཤེས་བྱ་ཆོས་ཅན། སྐྱེས་ཟིན་པའི་མྱུ་གུ་རྒྱུ་ལས་མ་སྐྱེས་པར་ཐལ། དེ་ལ་་་
རྒྱུའི་བྱེད་པ་མི་འཇུག་པའི་ཕྱིར་ཏེ། གྲུབ་ཟིན་པའི་ཕྱིར། འཁོར་གསུམ། ཁོ་ན་
རེ། མི་མཚུངས་ཏེ། མྱུ་གུ་སྐྱེས་ཟིན་པ་ལ་རྐྱེན་གྱི་བྱེད་པ་མི་འཇུག་ཀྱང་། མྱུ་གུ་
སྐྱེས་པ་དེ་རྒྱུས་བྱས་པ་ཡིན་ཟེར་ན། འོ་ན་བུམ་པ་ཞིག་པ་ལ་རྒྱུའི་བྱེད་པ་མི་་་་་
འཇུག་ཀྱང་། བུམ་པ་ཞིག་པ་དེ་རྒྱུས་བྱས་པ་ཡིན་པའི་ཕྱིར། ཞེས་མཚུངས་སོ། །
དེས་ན་ཐལ་འགྱུར་བའི་ལུགས་ལ། ཞིག་པ་དངོས་པོར་སྒྲུབ་པ། ཉན་རང་གི་་་
ཆོས་ཀྱི་བདག་མེད་རྟོགས་པ་ཡོད་པར་སྒྲུབ་པ། བདེན་འཛིན་ཉོན་མོངས་ཅན་དུ་
སྒྲུབ་པ། ཕྱི་རོལ་གྱི་དོན་ཡོད་པར་སྒྲུབ་པ་སྟེ་སྒྲུབ་པ་ཕྱོགས་བཞི། ཀུན་གཞི་་་་་
འགོག་པ། རང་རིག་འགོག་པ། གཞན་སྐྱེ་འགོག་པ། ཐ་སྙད་དུ་ཡང་རང་གི་་
མཚན་ཉིད་ཀྱིས་གྲུབ་པ་འགོག་པ་དང་། ༼ འགག་ཕྱོགས་བཞི་སྟེ། བརྒྱད་པོ་དེ་་་་
ཐལ་འགྱུར་བའི་གྲུབ་མཐའི་རྩ་བ་ཡིན་པས། གྲུབ་མཐའ་ཐོར་བུ་བ་རྣམས་དང་།
• 49 •



དབུ་མའི་གཞུང་རྣམས་དེ་བརྒྱད་པོ་གང་རུང་གི་མཐའ་དཔྱོད་པའི་ཡན་ལག་ཏུ་་་
སྦྲེལ་ནས་འཆད་ཤེས་ན་ཐལ་འགྱུར་བའི་གྲུབ་མཐའི་ནུས་པ་དཔྱིས་ཕྱིན་པ་ཐོན་པ་
ཡིན་ཏེ། ཤིན་ཏུ་དཀོན་ནོ། །
གཉིས་པ་རྣམ་སྨིན་མྱོང་བ་པོའི་གང་ཟག་བཤད་པ་ལ། རང་གཞན་གྱི་སྡེ་་
པ་ཐམས་ཅད་ཀྱིས་བདག་ཁས་ལེན་པ་ཡིན་ཏེ། བདག་མེད་ན་ལས་བྱས་པ་ཆུད་
ཟོས་པ་དང་། མ་བྱས་པ་དང་ཕྲད་པ་དང་། འཁོར་བར་གནས་པ་དང༌། གྲོལ་
བ་ཐོབ་པ་སོགས་མེད་པར་ཐལ་བའི་སྐྱོན་ཡོད་པའི་ཕྱིར། བདག་གི་འདོད་ཚུལ་་
ལ་མི་མཐུན་པ་མང་སྟེ། ཕྱི་རོལ་པ་རྣམས་ཀྱི་རྟག་པ་ཕུང་བོ་ལས་གཞན་པར་་་་་
འདོད་ལ། རང་སྡེ་བྱེ་བྲག་སྨྲ་བ་ཁག་ཅིག་ཕུང་བོ་ལྔ་ཀ་བདག་ཏུ་འདོད་དེ།
མདོ་ལས། དགེ་སློང་དང་དགེ་སྦྱོང་དང་བྲམ་ཟེ་གང་སུ་དག་ཅིག བདག་གོ་་་་
སྙམ་དུ་ཡང་དག་པར་རྗེས་སུ་རྟོག་པ་དེ་དག་ནི་ཉེ་བར་ལེན་པའི་ཕུང་བོ་ལྔ་པོ་ཁོ་
ན་ལ་ཡང་དག་པར་རྗེས་སུ་ལྟའོ། །ཞེས་གསུངས་སོ་ཟེར། མང་པོས་བཀུར་བ་་་
ཁག་ཅིག སེམས་གཅིག་པུ་བདག་ཏུ་འདོད་དེ། མདོ་ལས། སེམས་འདུལ་བ་ནི་
ལེགས་པ་སྟེ། སེམས་འདུལ་བ་ནི་བདེ་བ་འདྲེན། །ཞེས་དང༌། བདག་ནི་བདག་
གི་མགོན་ཡིན་ཏེ། །ཞེས་གསུངས་པའི་ཕྱིར། ཁ་ཆེ་བྱེ་བྲག་སྨྲ་བ་དང་། མདོ་སྡེ་་
པ་ཁག་ཅིག ཕུང་པོའི་རྒྱུན་ལ་བདག་ཏུ་འདོད་དེ། བདག་ཏུ་མངོན་པར་བརྗོད་
པ་འདི་ནི་ཕུང་པོའི་རྒྱུན་ཁོ་ན་ལ་འཇུག་གོ ཞེས་པ་ནི། གོང་དུ་སྨོས་པ་གཉིས་་
ཀྱི་ལུགས་ཡིན་པར་མཛོད་འགྲེལ་ལས་བཤད་པའི་ཕྱིར། སློབ་དཔོན་ལེགས་ལྡན་
འབྱེད་དང༌། མདོ་སྡེ་པ་ཁག་ཅིག་ཡིད་ཀྱི་རྣམ་ཤེས་བདག་ཏུ་འདོད་དེ། ཁོང་་་
གཉིས་ཀྱི་ལུགས་ལ་འདིའི་ལུས་བོར་ནས་ཕྱི་མའི་ལུས་ལེན་པ་ནི། ཀུན་གཞི་ཁས་
མི་ལེན་པས། ཡིད་ཀྱི་ཁམས་ཁོ་ནས་བྱེད་པར་འདོད་པའི་ཕྱིར་དང་། ལེགས་་
ལྡན་འབྱེད་ཀྱི། ཁོ་བོ་ནི་ཐ་སྙད་དུ་རྣམ་པར་ཤེས་པ་ལ་བདག་གི་སྒྲ་དངོས་སུ་་་
• 50 •



འདོགས་ཏེ། དེ་ལྟར་རྣམ་པར་ཤེས་པ་ནི་ཡང་སྲིད་པ་ལེན་པའི་ཕྱིར་བདག་ཡིན་
ནོ། །ཞེས་གསུངས་པའི་ཕྱིར། སེམས་ཙམ་པ་ཕལ་ཆེ་བ་དག་ཀུན་གཞིའི་རྣམ་་་
ཤེས་ལ་བདག་ཏུ་འདོད་དེ། ཉན་ཐོས་ཡིད་འཁོར་དང་བཅས་པས་ཀུན་གཞི་ལ་
དམིགས་ནས་རྣམ་པ་ངར་སེམས་པའི་རྣམ་པ་ཅན་དུ་བཤད་པའི་ཕྱིར། དེ་ཡང་།
མདོ་ལས། ལེན་པའི་རྣམ་པར་ཤེས་པ་ཟབ་ཅིང་ཕྲ། ས་བོན་ཐམས་ཅད་ཆུ་བོའི་
རྒྱུན་བཞིན་འབབ། །བདག་ཏུ་རྟོག་པར་གྱུར་ན་མི་རུང་ངོ༌། དེ་དག་བྱིས་པ་་་་
རྣམས་ལ་ངས་མ་བསྟན། །ཞེས་གསུངས་ཟེར། །དེ་དག་ནི་མི་འཐད་དེ་བདག་དེ་
ཕུང་པོ་ཉེ་བར་ལེན་པ་པོ་དང༌། ཕུང་པོ་བདག་གི་ཉེ་བར་ལེན་བྱ་ཡིན་པའི་ཕྱིར་
དང༌། ངའི་ཕུང་པོ་ཞེས། བདག་དེ་རྗེའོ་དང་ཕུང་པོ་བྲན་ལྟར་སྣང་བའི་ཕྱིར། །
ཕུང་པོ་བདག་ཡིན་ན། ཕུང་པོ་རང་བཞིན་གྱི་སྐྱེ་འགག་བྱེད་པར་ཐལ། འདོད་
ན་བདག་སྐད་ཅིག་སྔ་ཕྱི་གཉིས་རང་བཞིན་གྱི་གྲུབ་པའི་གཅིག་ཡིན་ནམ། རང་་་་་
བཞིན་གྱི་གྲུབ་པའི་ཐ་དད་ཡིན། དང་པོ་ལྟར་ན། བདག་སྔ་མ་ཞིག་ནས་བདག་
ཕྱི་མ་སྐྱེས་པ་མིན་པར་ཐལ། གཉིས་པ་ལྟར་ན་བདག་གིས་བྱས་པའི་ལས་ཀྱི་་་་་
འབྲས་བུ་བདག་གིས་མྱོང་བ་མེད་པར་ཐལ་བ་དང་། ང་ཉིད་དེའི་ཚེ་དེའི་དུས་ན་
འདི་ཞེས་བྱ་བར་གྱུར་ཞེས་སྐྱེ་བ་དྲན་པ་མི་འཐད་པར་ཐལ་བ་དང་། ལས་མ་་་་
བྱས་པ་དང་ཕྲད་པར་ཐལ་བའི་རྐྱེན་གསུམ་ཡོད་དེ། རྒྱས་པར་སྐྱོན་བརྗོད་པ་ནི།
དབུ་མའི་ཡིག་ཆ་ཆེ་བ་རྣམས་ལས་ཤེས་པར་བྱའོ། །ཐལ་འགྱུར་བས་ནི་ཕུང་པོ་་་
ལས་དོན་གཞན་པའི་བདག་མེད་དེ། མདོ་ལས། བདག་ཏུ་རྟོག་པ་དེ་དག་ནི་ཉེ་
བར་ལེན་པའི་ཕུང་པོ་ལྔ་པོ་ལ་ལྟའོ། །ཞེས་པ་དེས་ཕུང་པོ་ལྔ་ལས་དོན་གཞན་་་་་
པའི་བདག་བཀག་པའི་ཕྱིར། ཕུང་པོ་ཡང་བདག་མིན་ཏེ། ཤེར་ཕྱིན་གྱི་མདོ་ལས།
གཟུགས་བདག་མིན། ཞེས་གསུངས་པའི་ཕྱིར། དེས་ན་ཕུང་པོ་ལ་བརྟེན་ནས་་་
བདག་འདོགས་པ་ཡིན་ཏེ། མདོ་ལས། བདག་ཅེས་བྱ་བ་བདུད་ཀྱི་སེམས།
• 5] :



ཁྱོད་ནི་ལྟར་བར་གྱུར་པ་ཡིན། །འདུ་བྱེད་ཕུང་པོ་ངེས་སྟོང་སྟེ། །དེ་ལ་སེམས་་་
ཅན་ཡོད་མ་ཡིན། །ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་རྟར་་་་
འདོགས་པ་ལྟར། །དེ་བཞིན་ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་
ཞེས་བརྗོད་དོ། །ཞེས་གསུངས་པའི་ཕྱིར། དེས་ན་མདོ་སྔ་མས། བདག་ཕུང་པོ་
ལས་དོན་གཞན་ཡིན་པ་བཀག མདོ་གཉིས་པས། ཕུང་པོ་བདག་ཡིན་པ་བཀག་
གསུམ་པས་ཕུང་པོ་ལ་བརྟེན་ནས་བཏགས་པར་བརྟེན་པའི་མདོ་གསུམ་པོ་འདི་་་
གུང་སྒྲིག་ནས་འཆད་པའི་དཔལ་ལྡན་ཟླ་བ་གྲགས་པའི་ལུགས་འདི་ལས་ངོ་མཚར་
བ་གཞན་མེད་དོ། །དེའི་དོན་ཡང་གྲིལ་ན། བདག་ཕུང་པོ་ལ་བརྟེན་ནས་་་་་
བཏགས་པ་ཡིན་གྱི། ཕུང་པོ་ལས་དོན་གཞན་དུ་མེད་དེ། ཡོད་ན་ལྷས་བྱིན་གྱི་་་
ཕུང་པོ་མེད་པའི་ས་ཕྱོགས་སུ་ཡང་། ལྷས་བྱིན་ངའོ་སྙམ་པའི་བློ་སྐྱེ་བ་སྐྱེ་དགོས་་
པ་ལ་དེ་མེད་པའི་ཕྱིར། ཕུང་པོ་བདག་མིན་ཏེ། ཕུང་པོ་ལ་དམིགས་ནས་ངའོ་་་
སྙམ་པའི་བློ་སྐྱེ་བ་མེད་པའི་ཕྱིར། དེས་ན་བདག་དེ་ཕུང་པོ་ལ་བརྟེན་ནས་་་་་
བཏགས་པའི་མིང་རྐྱང་བཏགས་ཡོད་དངོས་པོར་གྲུབ་པ་སྐད་ཅིག་གིས་སྐྱེ་འགག་
བྱེད་པར་ཁས་ལེན་པ་ཡིན་ལ། འདི་ལ་དོགས་པ་འདི་དཔྱད་པར་བྱ་སྟེ། བདག་
གིས་བྱས་པའི་ལས་ཀྱི་འབྲས་བུ་བདག་གིས་མྱོང་བ་མིན་པར་ཐལ། ལས་གསོག་་
པའི་དུས་ཀྱི་ང་དེ་ལས་ཀྱི་འབྲས་བུ་མྱོང་བའི་དུས་སུ་ཞིག་ནས་མེད་པའི་ཕྱིར་ཞེ་ན་
སྐྱོན་མེད་དེ། ལས་བསགས་པའི་དུས་ཀྱི་ང་དེ། རྣམ་སྨིན་མྱོང་བའི་དུས་ན་མེད་
ཀྱང་། ལས་བསགས་པའི་དུས་ཀྱི་ང་དང་། རྣམ་སྨིན་མྱོང་བའི་ང་གཉིས་ཀ་ཆ་་
ཤས་སུ་ལྡན་པའི་ང་ཙམ་ཞིག་དེ་གཉིས་ཀའི་དུས་ན་ཡོད་པས། བདག་གིས་བྱས་
པའི་ལས་ཀྱི་འབྲས་བུ་བདག་གིས་མྱོང་བར་བཞག་ནུས་པའི་ཕྱིར། ཡང་ལྷས་བྱིན་
གྱི་ཕུང་པོའི་ཚོགས་རྒྱུན་ཆ་ཤས་སོགས་གང་ཡང་ལྷས་བྱིན་མིན་ན། ལྷས་བྱིན་གྱི་
ལག་པ་ན་བ་སོགས་ཀྱིས་ལྷས་བྱིན་ན་བར་བཞག་མི་ནུས་པར་གྱུར་རོ། །ཞེ་ན་་་་་
• 52



སྐྱོན་མེད་དེ། བུམ་པའི་མཆུ་བུམ་པ་མིན་ཀྱང་། བུམ་པའི་མཆུ་ཆགས་པས་བུམ་
པ་ཆགས་པར་འཇོག་པ་བཞིན་དུ། ལྷས་བྱིན་གྱི་ལག་པ་ན་བས་ཀྱང་ལྷ་བྱིན་་་་
བར་བཞག་ནུས་པ་གཉིས་མཚུངས་པའི་ཕྱིར།།
གསུམ་པ་བདེན་གཉིས་རྣམ་གཞག་ལས། བྱེ་བྲག་སྨྲ་བའི་ལུགས་ལ།
མཛོད་ལས། གང་ལ་བཅོམ་དང་བློ་ཡིས་གཞན། །གསལ་ན་དེ་བློ་མི་འཇུག་པ། །
བུམ་མཆུ་བཞིན་དུ་ཀུན་རྫོབ་ཏུ། །ཡོད་དེ་དོན་ནམ་ཡོད་གཞན་ནོ། །ཞེས་་་་་
གསུངས་པ་ལྟར། བཅོམ་པས་དེ་འཛིན་གྱི་བློ་འདོར་བར་ནུས་པ་བུམ་པ་ལྟ་བུ་་་
དང༌། ཞིག་པས་དེ་འཛིན་གྱི་བློ་འདོར་བར་ནུས་པ་མཆུ་ལྟ་བུ་རྣམས་ཀུན་རྫོབ་་་
བདེན་པར་འདོད་ལ། དེ་ལ་བུམ་པ་ནི་བཅོམ་པས་དེ་འཛིན་གྱི་བློ་འདོར་བ་ཡིན་
ཏེ། བུམ་པ་ཐོ་བས་བཅོམ་པ་ནི། བུམ་པ་འཛིན་པའི་བློ་འདོར་བ་ཡིན་པའི་ཕྱིར།
ཆུ་ནི་ཞིག་པས་དེ་འཛིན་གྱི་བློ་འདོར་བ་ཡིན་ཏེ། ཆུ་ལས་གཟུགས་དྲི་སོགས་བློས་
ཆོས་གཞན་སོ་སོར་བསལ་ནས་གཞིགས་པ་ན། ཆུར་འཛིན་པའི་བློ་འདོར་བ་ཡིན་
པའི་ཕྱིར། བཅོམ་པའམ་ཞིག་པས་དེ་འཛིན་གྱི་བློ་འདོར་བར་མི་ནུས་པ། རྡུལ་
ཕྲ་རབ་དང་ནམ་མཁའ་ལྟ་བུ་དོན་དམ་བདེན་པ་ཡིན་ལ། དེ་ཡང་བྱེ་བྲག་སྨྲ་བས་
བུམ་པ་རང་གི་རྫས་བརྒྱད་ལ་བཏགས་པའི་བཏགས་ཡོད། དངོས་པོ་ཡིན་པ་དང༌།
བདེན་གྲུབ་ཏུ་འདོད་ཅིང་། ཁོ་རང་གི་ལུགས་འགལ་བ་མིན་ནོ། །མདོ་སྡེ་པའི་་
ལུགས་ལ། དོན་དམ་དོན་བྱེད་ནུས་པ་གང་། །དེ་འདིར་དོན་དམ་ཡོད་པ་ཡིན། །
གཞན་ནི་ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་ཉིད་བཤད། །ཅེས་རྣམ་
འགྲེལ་ནས་བཤད་པ་ལྟར། རྟོག་པས་སྒྲོ་མ་བཏགས་པར་དོན་བྱེད་ནུས་པ་་་་་
དོན་དམ་བདེན་པའི་མཚན་ཉིད། རྟོག་པས་སྒྲོ་བཏགས་པའི་ཆོས་ཀུན་རྫོབ་་་་་
བདེན་པའི་མཚན་ཉིད། དེས་ན་མདོ་སྡེ་པས་རང་མཚན་དང་དངོས་པོ། དོན་་་་
དམ་བདེན་པ་རྣམས་ཁྱབ་མཉམ་དོན་གཅིག་ཏུ་འདོད་ལ། སྤྱི་མཚན་ཀུན་རྫོབ་
:53 •



བདེན་པ་དངོས་པོར་མེད་པའི་ཆོས་ཞེས་པ་རྣམས་དོན་གཅིག་ཏུ་འདོད་པས་གང་
ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་སྟོང་ཉིད་དེ་དོན་དམ་བདེན་པར་་
མི་འདོད་ཅིང་། དེ་ལ་མཉམ་པར་བཞག་སྟེ་བསྒོམ་པས་སྒྲིབ་པ་མཐའ་དག་ལས་
གྲོལ་བར་འདོད་དོ། །
སེམས་ཙམ་པའི་ལུགས་ལ། བདེན་པ་གཉིས་ཀྱི་རྣམ་བཞག་དང་། ངོ་བོ་
ཉིད་གསུམ་གྱི་རྣམ་བཞག་དང་གཉིས། དང་པོ་ནི། གང་ལ་དམིགས་ཏེ་བསྒོམས་
པས་སྒྲིབ་པ་དག་པར་འགྱུར་བ་དེ་དོན་དམ་བདེན་པར་འདོད་ཅིང་། གང་ལ་་་
དམིགས་ཏེ་བསྒོམས་པས་སྒྲིབ་པའམ་ཉོན་མོངས་སྐྱེ་བར་འགྱུར་བའི་དམིགས་པའི་
རིགས་སུ་གནས་པ་དེ་ཀུན་རྫོབ་བདེན་པར་འདོད། དེས་ན། གཟུགས་འཛིན་་་་
རྫས་གཞན་གང་གིས་སྟོང་པའི་སྟོང་ཉིད་དེ་གཅིག་པུ་དོན་དམ་བདེན་པ་དང༌།
དེ་ལས་གཞན་གྱི་བདག་མེད་སོགས་ཀུན་རྫོབ་བདེན་པར་འདོད། ངོ་བོ་ཉིད་་་་་་
གསུམ་ནི། ཀུན་བཏགས། གཞན་དབང་། ཡོངས་གྲུབ་དང་གསུམ། དང་པོ་ལ།
མཚན་ཉིད་ཡོངས་སུ་ཆད་པའི་ཀུན་བཏགས་དང༌། རྣམ་གྲངས་པའི་ཀུན་་་་་་
བཏགས་གཉིས། དང་པོ་ནི། རི་བོང་གི་རྭ་ལྟ་བུ་ཡིན་ལ། གཉིས་པ་ནི། བྱས་
མི་རྟག་གི་ཐ་དད་ལྟ་བུ་ཡིན་ལ། དེ་གཉིས་ཀ་ཡང་། རྟོག་པས་བཏགས་པ་ཙམ་
ཡིན་གྱི། རང་གི་མཚན་ཉིད་ཀྱིས་མ་གྲུབ་པས་ཀུན་བཏགས། མཚན་ཉིད་ངོ་བོ་
ཉིད་མེད་པ། ཞེས་ཟེར། གཞན་དབང་ནི། རྒྱུ་རྐྱེན་ལས་སྐྱེས་པའི་ཆོས་རྣམས་
ལ་ཟེར། དེ་ལ་ཡང་། དག་པ་གཞན་དབང་དང་། མ་དག་པ་གཞན་དབང་་་་
གཉིས། དང་པོ་ནི། འཕགས་པའི་མཉམ་གཞག་ཡེ་ཤེས་ལ་འདོད། གཉིས་པ་ནི།
མ་དག་པའི་སྣོད་བཅུད་ཀྱི་འཇིག་རྟེན་ལ་འདོད། ཡོངས་གྲུབ་ནི་ཆོས་རྣམས་ཀྱི་
གནས་ལུགས་སུ་གྱུར་པ་ཞིག་ལ་ཟེར། དེ་ལ་འགྱུར་མེད་ཡོངས་གྲུབ་དང༌། ཕྱིན་
ཅི་མ་ལོག་པའི་ཡོངས་གྲུབ་གཉིས། དང་པོ་ནི། གཟུགས་འཛིན་རྫས་གཞན་གྱིས་
• 5A •



སྟོང་པའི་སྟོང་ཉིད་དང་། གཉིས་པ་ནི་འཕགས་པའི་མཉམ་བཞག་ལ་འདོད། །
དེ་དག་གི་ནང་ནས་མཚན་ཉིད་ཡོངས་སུ་ཆད་པའི་ཀུན་བཏགས་དེ་ཡིན་ན་གཞི་་་
མ་གྲུབ་དགོས། འགྱུར་མེད་ཡོངས་གྲུབ་ཡིན་ན་དོན་དམ་བདེན་པ་ཡིན་པས་ཁྱབ།
དེ་ལས་གཞན་པ་རྣམས་ནི་ཀུན་རྫོབ་བདེན་པར་འདོད། ་ ་ ་
དབུ་མའི་ལུགས་ལ། དོན་དམ་པའི་བདེན་པ་དང་། ཀུན་རྫོབ་པའི་བདེན་
པ་གཉིས་ལས་། དང་པོ་ནི། རང་རྒྱུད་པའི་ལུགས་ལ། ཡུལ་གྱི་དོན་དམ་དང༌།
བློའི་དོན་དམ་གཉིས། དང་པོ་ལ་དོན་དམ་དངོས་དང༌། མཐུན་པའི་དོན་དམ་
གཉིས། དང་པོ་ནི། བུམ་པ་ལྟ་བུ་བདེན་པས་སྟོང་པའི་སྟོང་ཉིད་ལ་འདོད།
མཐུན་པའི་དོན་དམ་ནི། བུམ་པ་དང་བདེན་མེད་ཀྱི་ཚོགས་དོན་ལ་འདོད། །
བློའི་དོན་དམ་ལ། རྣམ་གྲངས་པའི་དོན་དམ་དང་། རྣམ་གྲངས་པ་མིན་པའི་་་
དོན་དམ་གཉིས། དང་པོ་ནི། འཕགས་པའི་མཉམ་བཞག་ཡེ་ཤེས་ཡིན་ཏེ།
དེའི་ངོ་ན། རྟགས་ཀྱི་དགག་བྱའི་སྤྲོས་པ་དང་གཉིས་སྣང་གི་སྤྲོས་པ་གཉིས་ཀ་་་་
ཆོད་པའི་ཕྱིར། རྣམ་གྲངས་པའི་དོན་དམ་ནི། བུམ་པ་བདེན་མེད་དུ་རྟོགས་་་་་
པའི་རྗེས་དཔག་ལྟ་བུ་ལ་འདོད་དེ། དེའི་ངོ་ན། རྟགས་ཀྱི་དགག་བྱའི་སྤྲོས་པ་་་
ཆོད། གཉིས་སྣང་གི་སྤྲོས་པ་མ་ཆོད་པའི་ཕྱིར། ཐལ་འགྱུར་བའི་ལུགས་ལ།
རང་གི་མཚན་ཉིད་ཀྱིས་གྲུབ་པས་སྟོང་པའམ། བདེན་པས་སྟོང་པའི་སྟོང་ཉིད་དེ་
དོན་དམ་བདེན་པ་ཡིན་ལ། ཐལ་རང་གཉིས་ཀའི་སྐབས་སུ་བདེན་པར་གྲུབ་པའི་
ཆོས་མེད། བདེན་པར་གྲུབ་པ་ཡོད་དེ། བདེན་པས་སྟོང་པའི་སྟོང་ཉིད་དེ། །
བདེན་པ་ཡིན་པའི་ཕྱིར། མི་བསླུ་བ་ཡིན་པའི་ཕྱིར། གནས་ཚུལ་དང་སྣང་ཚུལ་
མཐུན་པ་ཡིན་པའི་ཕྱིར། རང་སྣང་ཡུལ་དུ་བྱེད་པའི་བློ་ལ་སྣང་ཚུལ་དང་གནས་
ཚུལ་མཐུན་པ་ཡིན་པའི་ཕྱིར། འོ་ན་དེ་ལ་དོགས་པ་འདི་དཔྱད་དགོས་ཏེ།
བདེན་པས་སྟོང་པའི་སྟོང་ཉིད་ཆོས་ཅན། བདེན་པར་གྲུབ་པར་ཐལ། བདེན་པ་
• 55 •



ཡིན་པའི་ཕྱིར། ཟེར་ན། སྐྱོན་མེད་དེ། བུམ་པ་བདེན་མི་བདེན་དཔྱད་པའི་ཚེ་
ན་བུམ་པའི་བདེན་སྟོང་དེ་རྙེད་པ་ཡིན་ལ། བདེན་སྟོང་བདེན་མི་བདེན་དཔྱད་་
པ་ན། དེ་བདེན་པས་སྟོང་པ་ཡིན་པའི་ཕྱིར། དེས་ན་དཔྱད་ཚེ་མ་རྙེད་ཅེས་པའི་
དོན་ལ་དཔྱད། བསམ་པར་བྱའོ། །དབྱེ་ན་ནང་སྟོང་པ་ཉིད་ལ་སོགས་པའི་སྟོང་
ཉིད་བཅུ་དྲུག བསྡུ་ན་གང་ཟག་གི་བདག་མེད་དང་། ཆོས་ཀྱི་བདག་མེད་་་་་
གཉིས་སོ། །ཀུན་རྫོབ་བདེན་པ་ལ་རང་རྒྱུད་པའི་ལུགས་ལ། དེ་ལ་ཡང་དག་ཀུན་
རྫོབ་དང་ལོག་པའི་ཀུན་རྫོབ་གཉིས་སུ་བྱེད་དེ། བདེན་གཉིས་ལས། སྣང་དུ་་་་
འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་
མིན་པ་ཡིས། །ཀུན་རྫོབ་གྱིས་ནི་དབྱེ་བ་བྱས། །ཞེས་གསུངས་པའི་ཕྱིར། དེས་
ན་ཡང་དག་ཀུན་རྫོབ་ནི། སྣང་བ་ལྟར་དོན་བྱེད་ནུས་པ་མ་ཡིན་ལ། ཀུན་རྫོབ་་
གཞིར་བཞག་ནས་སྣང་བ་ལྟར་དོན་བྱེད་མི་ནུས་པ་ནི་ལོག་པའི་ཀུན་རྫོབ་ཡིན་ནོ། །
དེ་གཉིས་ཀྱི་མཚན་གཞི་རིམ་པ་བཞིན་དུ་གཟུགས་དང་། མེ་ལོང་ནང་གི་བྱ་་་་
བཞིན་ལྟ་བུའོ། །དེ་ཡང་མདོ་སྡེ་སྤྱོད་པའི་དབུ་མ་པའི་དབང་དུ་བྱས་ཀྱི། རྣལ་་
འབྱོར་སྤྱོད་པའི་དབུ་མ་པ་ལ་དེས་ཅུང་མི་ཆོག་པ་འདྲའོ། །ཐལ་འགྱུར་བའི་་་་་
ལུགས་ལ། འཇིག་རྟེན་གྱི་ཤེས་ངོ་བལྟོས་ནས་ཡང་དག་དང་ལོག་པ་གཉིས་སུ་་་་
བྱེད་ཀྱི། ཐལ་འགྱུར་བ་རང་ལུགས་ལ་ཡང་དག་དང་ལོག་པ་གཉིས་སུ་མི་བྱེད་དེ།
ཐལ་འགྱུར་བ་རང་ལུགས་ལ་གཟུགས་དང་། མེ་ལོང་ནང་གི་གཟུགས་བརྙན་་་་་
གཉིས་ལ་ཡང་དག་དང་ལོག་པའི་ཁྱད་པར་མེད་པའི་ཕྱིར། དབུ་མའི་ལྟ་བ་མ་་་
རྙེད་པའི་སྔ་རོལ་དུ་དེ་གཉིས་ཀའི་དེར་གནས་དང་དེར་སྟོང་གི་ཚོགས་པ་རྟོགས་་
པར་མི་ནུས་པར་མཚུངས་པའི་ཕྱིར། འཇིག་རྟེན་གྱི་ཤེས་ངོ་ཞེས་པ་ལ། ད་ལྟ་ཐ་
སྙད་པའི་ཚད་མ་ལ་བྱེད་པ་མང་སྟེ། ནོར་བ་ཤིན་ཏུ་ཆེ་བས། འཇིག་རྟེན་ཐ་་་་
མལ་པའི་ཤེས་ངོ་ལ་བྱེད་དགོས།།
• 56 •



བཞི་པ་དེ་ངེས་བྱེད་ཀྱི་ཚད་མ་བཤད་པ་ལ་དངོས། དུས་གསུམ་གྱི་འཇོག་་
ཚུལ། གྲུབ་མཐའ་སྨྲ་བའི་དབྱེ་བ། དེ་དག་གི་མདོའི་དགོངས་པ་འགྲེལ་བའི་་་་
ཚུལ་དང་བཞིའོ།།
དང་པོ་ལ། བྱེ་བྲག་སྨྲ་བས་ཚད་མ་ལ་རྗེས་དཔག་དང་མངོན་སུམ།
མངོན་སུམ་ལ། དབང་པོའི་མངོན་སུམ། ཡིད་ཀྱི་མངོན་སུམ། རྣལ་འབྱོར་་་་་
མངོན་སུམ་དང་གསུམ་དུ་འདོད་ཀྱི། རང་རིག་མངོན་སུམ་མི་འདོད་ལ། ཤེས་་་
པས་ཡུལ་རིག་པ་ཡང་། རྣམ་མེད་རྗེན་ཆར་དུ་རིག་པ་ཡིན་གྱི། ཤེས་པ་ལ་ཡུལ་
གྱི་རྣམ་པ་ཤར་བ་མེད་པར་འདོད་པ་དང་། སྔོ་འཛིན་མིག་ཤེས་ཀྱི་གཟུང་དོན་དུ་
གྱུར་པའི་སྔོན་པོ་དེ་ཡང་། སྔོ་འཛིན་མིག་ཤེས་དང་དུས་མཉམ་ཡིན་ཏེ། དུས་་་
མཉམ་མིན་ན་དེས་དེ་འཛིན་པ་མི་འཐད་པའི་སྐྱོན་ཡོད་པའི་ཕྱིར། དེས་ན་རྒྱུ་་་
འབྲས་དུས་མཉམ་འདོད་དེ། མདོ་ལས། བྱེད་རྒྱུ་ལྷན་ཅིག་འབྱུང་བ་དང་། །
སྐལ་མཉམ་མཚུངས་པར་ལྡན་པ་དང་། །ཀུན་ཏུ་འགྲོ་དང་རྣམ་སྨིན་དང༌། །རྒྱུ་
ནི་རྣམ་པ་དྲུག་ཏུ་འདོད། །ཅེས་གསུངས་པ་ལྟར་བྱེད་པའི་རྒྱུ། ལྷན་ཅིག་འབྱུང་
བའི་རྒྱུ། སྐལ་མཉམ་གྱི་རྒྱུ། ཀུན་འགྲོའི་རྒྱུ། མཚུངས་ལྡན་གྱི་རྒྱུ། རྣམ་སྨིན་གྱི་
རྒྱུ་དང་དྲུག་ཏུ་འདོད་ལ། དེའི་ནང་ནས་ལྷན་ཅིག་འབྱུང་བའི་རྒྱུ་དང༌། བྱེད་་་
པའི་རྒྱུ་དང༌། མཚུངས་ལྡན་གྱི་རྒྱུ་རྣམས་འབྲས་བུ་དང་དུས་མཉམ་པ་ཡོད་ལ།
འབྲས་བུ་ལ་ཡང་སྐྱེས་བུའི་བྱེད་འབྲས། བདག་པོའི་འབྲས་བུ། རྒྱུ་མཐུན་གྱི་་་་
འབྲས་བུ་སོགས་འབྲས་བུ་ལྔར་འདོད། ཡང་མིག་གི་དབང་པོས་གཟུགས་མཐོང་
བ་ཡིན་གྱི། མིག་ཤེས་ཀྱིས་གཟུགས་མཐོང་བ་མིན་ཏེ། གལ་ཏེ་མིག་ཤེས་ཀྱིས་་་
གཟུགས་མཐོང་ན་བར་ཆོད་པའི་གཟུགས་མཐོང་དགོས་ཏེ། དེ་ཐོག་མེད་ཡིན་་་་་
པའི་ཕྱིར་ཟེར། བྱེ་བྲག་སྨྲ་བ་དེ་ལྟར་འདོད་པའི་ལུགས་མ་ཤེས་པའི་འཁྲུལ་བ་་་
འགའ་བྱུང་བར་སྣང་ངོ༌། །མདོ་སྡེ་པས་ནི་ཚད་མ་ལ་སྔར་གྱི་སྟེང་དུ་རང་རིག་་་་
•57.



མངོན་སུམ་ཁས་བླངས་ནས་མངོན་སུམ་ལ་བཞིར་འདོད་ཅིང་། མངོན་སུམ་བཞི་
ཀ་ཡང་མ་འཁྲུལ་བའི་རིག་པ་ཡིན་པར་འདོད་ལ། སྔོ་འཛིན་མིག་ཤེས་ཀྱི་རྒྱུར་་་་
གྱུར་པའི་སྔོན་པོ་དེ། སྔོ་འཛིན་མིག་ཤེས་ཀྱི་དུས་ན་མེད་ཀྱང་། དེ་མིག་ཤེས་ཀྱིས་
གཟུང་བ་ཡིན་ཏེ། སྔོ་འཛིན་མིག་ཤེས་དེ་ལ་སྔོན་པོའི་རྣམ་པ་ཤར་བའི་ཕྱིར།
དེས་ན་རང་རིག་མངོན་སུམ་འདོད་པ་འདི་དག་གི་ལུགས་ལ་ཡང་། རང་རིག་་་་
མངོན་སུམ་གྱི་ལྡོག་པ་འཆར་བ་ཤིན་ཏུ་དཀའ་སྟེ། ཊིཀྐ་ཕལ་ཆེ་བས་བཤད་པ་མ་
བྱས། སེམས་ཙམ་བྱས་པ་དག་ལའང་གཏོལ་མ་བྱུང་འདུག་པས། ཁོ་རང་གི་་་་
ལུགས་ཀྱིས་འདི་ཡིན་གྱི་དོན་རྡོག་ཧྲིལ་བ་གཅིག་བཤད་པར་བྱའོ། །དེ་ཡང་སྔོན་
པོ་ལ་དམིགས་ནས་སྔོ་འཛིན་མིག་ཤེས་ལྟ་བུ་སྐྱེས་པའི་ཚེ། སྔོན་པོའི་རྣམ་པ་ཤར་
བའི་ཆ་ཅིག་དང་། དེ་དང་དུས་མཉམ་དུ་རིག་ཙམ་གྱི་ཆ་གཅིག་ཡོད་ལ། རིག་་
ཙམ་གྱི་ཆ་དེ་ལ་རང་རིག་ཅེས་ཟེར། སྔོན་པོའི་རྣམ་པ་གསལ་བར་ཤར་བའི་ཆ་དེ་
ལ་བལྟོས་པའི་གཟུང་རྣམ། ཞེས་བྱ་བའམ། སྔོ་འཛིན་མིག་ཤེས་ཞེས་པའི་ཐ་སྙད་
ཀྱང་ད་ལྟ་དེ་ཀ་མ་བྱེད་པ་ཡིན་ལ། དེ་ཉིད་ཁ་ཕྱིར་བལྟས་པ་ཡིན་ཞིང་། རིག་་་
ཙམ་དེས་གཟུང་རྣམ་དེ་ཁས་ལེན་གྱིས་ཁྱབ་མི་གཏོང་བར་འཛིན་པ་ལྟར། མི་་་་
གཏོང་ཞིང་དབང་དུ་བྱེད་པས་རང་རིག་གིས་མྱོང་བ་ཞེས་འདོགས་པ་ཡིན་ལ།
རང་རིག་ཁས་ལེན་པའི་རྒྱུ་མཚན་ཡང༌། རིག་ཙམ་དེས་གཟུང་རྣམ་དེ་མ་བཟུང་
ན། དེ་ལ་འཛིན་བྱེད་མེད་དགོས་ལ། གལ་ཏེ་ཤེས་པ་རྫས་གཞན་པ་གཅིག་གིས་
རིག་ན། དེ་ལའང་རིག་བྱེད་རྫས་གཞན་པ་གཅིག་དགོས་པས་ཐུག་མེད་དུ་འགྱུར་
རོ། །ལྷག་མ་ནི་གཞུང་གི་སྟེང་ནས་ཤེས་དགོས་སོ། །རྣམ་རིག་པ་ཡང་མངོན་་་་་
སུམ་ལ་བཞི་པོ་དེར་ངེས་པར་འདོད་ལ། དབང་མངོན་ཡིད་མངོན་གཉིས་འཁྲུལ་
ཤེས་སུ་འདོད། རང་རིག་མངོན་སུམ་དང་རྣལ་འབྱོར་མངོན་སུམ་གཉིས་མ་་་་
འཁྲུལ་བར་འདོད་པས། དེ་ལ་འཁྲུལ་ནས་སེམས་ཙམ་པའི་ལུགས་ལ། མངོན་་་་
• 58 •



སུམ་ལ་རང་རིག་གི་མངོན་སུམ། རྣལ་འབྱོར་མངོན་སུམ་གཉིས་སུ་འདོད་ཟེར་བ་
དག་ནི་མི་འཐད་དེ། མངོན་སུམ་ཡང་ཡིན། འཁྲུལ་ཤེས་ཀྱང་ཡིན་པའི་གཞི་་་་
མཐུན་སེམས་ཙམ་པས་ཁས་ལེན་པའི་ཕྱིར། དེས་ན་རྣམ་རིག་པས་དབང་པོའི་་་
མངོན་སུམ་དང་། ཡིད་ཀྱི་མངོན་སུམ་གཉིས་འཁྲུལ་ཡང་ཚད་མ་ཡིན་ཏེ། གློ་་་
བུར་བའི་འཁྲུལ་རྒྱུ་བཞིས་མ་བསླད་པའི་བག་ཆགས་བརྟན་བྱུང་གི་ཤེས་པ་ཡིན་་་་
པའི་ཕྱིར། དབུ་མར་རང་རྒྱུད་པས་ཕྱི་དོན་ཁས་ལེན་པ་དག་མདོ་སྡེ་པ་དང་་་་
མཐུན། ཕྱི་དོན་ཁས་མི་ལེན་པ་དག་ནི་སེམས་ཙམ་པ་དང་རྣམ་གཞག་མཐུན་་་་་
པར་ཁས་ལེན་ནོ། །དབུ་མ་ཐལ་འགྱུར་བའི་ལུགས་ལ་མངོན་སུམ་ལ་གསུམ་དུ་་་
འདོད་ཅིང་རང་རིག་གཞི་མ་གྲུབ་པར་འདོད་ལ། རང་རྒྱུད་པ་མན་ཆད་དང་་་་
མཚན་ཉིད་གཏན་མི་འདྲ་སྟེ། འདི་པའི་ལུགས་ལ་རྟོག་པ་དོན་མཐུན་ཐམས་ཅད་
ཡིད་ཀྱི་མངོན་སུམ་ཚད་མར་འདོད་ཅིང་། མངོན་སུམ་དང་རྟོག་པའི་གཞི་མཐུན་
འདོད། སྔོ་འཛིན་མིག་ཤེས་ལྟ་བུ་སྔོན་པོ་ལ་བལྟོས་ནས་མངོན་སུམ་བཏགས་པ་
བ་དང་། སྔོན་པོ་དེ་མངོན་སུམ་མཚན་ཉིད་པར་འདོད། མདོ་སྡེ་པ་མན་མངོན་
སུམ་ཡིན་ན་མ་འཁྲུལ་བས་ཁྱབ་པར་འདོད། སེམས་ཙམ་པ་དང་རང་རྒྱུད་པ་ཁ་
ཅིག་གིས། ། སྤྱིར་མངོན་སུམ་ཡིན་ན་ནི་མ་འཁྲུལ་བས་མ་ཁྱབ་པ་ཁས་ལེན་གྱི།
ཆོས་དེ་ལ་ཚད་མ་ཡིན་ན་ཆོས་དེ་ལ་མ་འཁྲུལ་ནས་ཁྱབ་པར་ཁས་ལེན་ཀྱང་། །
འདི་པའི་ལུགས་ལ་ཆོས་དེ་ལ་ཚད་མ་ཡང་ཡིན། ཆོས་དེ་ལ་འཁྲུལ་ཤེས་ཀྱང་ཡིན་
པའི་གཞི་མཐུན་ཁས་ལེན་པ་ཡིན་ལ། དེར་མ་ཟད་སོ་སོ་སྐྱེ་བོའི་རྒྱུད་ལ་ཡང་རྣལ་
འབྱོར་མངོན་སུམ་ཡོད་པར་འདོད་ལ། རྗེས་དཔག་ཐམས་ཅད་ཀྱིས་ཁས་ལེན་ལ།
འདོད་ཚུལ་ཡང་ཕལ་ཆེར་མཐུན་པར་མངོན་ལ། མིང་འདོགས་པ་མི་འདྲ་བ་མང་
པོ་ཡོད།
གཉིས་པ་དུས་གསུམ་གྱི་འཇོག་ཚུལ་ལ། བྱེ་བྲག་སྨྲ་བས། འདས་པ་དང་་
• 59



མ་འོངས་པ་གཉིས་ཀྱང་རྫས་སུ་གྲུབ་པར་འདོད་པས། དུས་གསུམ་ཀ་དངོས་པོར་
འདོད་ལ། ནང་ཚན་གྱི་འདོད་ཚུལ་ལ་ནི་མི་འདྲ་བ་དུ་མ་ཡོད་དོ། །མདོ་སེམས་
གཉིས་ཀས་ད་ལྟ་བ་དངོས་པོར་འདོད། འདས་མ་འོངས་གཉིས་དངོས་མེད་དུ་་་
འདོད་པས། ད་ལྟ་མདོ་སེམས་གཉིས་ཀའི་སྐབས་སུ། འདས་པའི་མཚན་གཞི་་་
འདས་པའི་བུམ་པ་དང་། ཁ་སང་གི་བུམ་པ་སོགས་བྱེད་པ་དང་། མ་འོངས་་་་
པའི་མཚན་གཞི། མ་སྐྱེས་པའི་བུམ་པ་དང་། སང་གི་བུམ་པ་བྱེད་པ་ནི་མི་་་་་
འཐད་དེ། འདས་པའི་བུམ་པ་སོགས་དངོས་པོ་ཡིན་པའི་ཕྱིར་ཏེ། བུམ་པ་ཡིན་
པའི་ཕྱིར། དེས་ན་བུམ་པ་འདས་པ་དང་བུམ་པ་མ་འོངས་པ་སོགས་འདས་མ་
འོངས་ཀྱིས་མཚན་གཞིར་བྱེད་དགོས། དབུ་མ་རང་རྒྱུད་པ་ནི། མདོ་སེམས་་་་
གཉིས་ཀ་དང་རྣམ་གཞག་འདྲ་ལ། ཐལ་འགྱུར་བས་ནི། འདས་མ་འོངས་དངོས་
པོར་འདོད་ཀྱང་བྱེ་བྲག་སྨྲ་བ་དང་ཁྱད་ཆེ་སྟེ། བུམ་པ་ལྟ་བུ་གཅིག་ཞིག་པའི་ཚེ།
བུམ་པའི་དངོས་པོ་བཏང་བར་ཁས་ལེན་ལ། བྱེ་བྲག་སྨྲ་བས་བུམ་པ་ལྟ་བུ་གཅིག་
ཞིག་པའི་ཚེ། བུམ་པའི་དངོས་པོ་མ་བཏང་བར་ཁས་ལེན་པའི་ཕྱིར། འདི་པའི་
ལུགས་ཀྱི་ཞིག་པ་དངོས་པོར་གྲུབ་ཚུལ་ནི་གོང་དུ་བཤད་ཟིན་ཏོ། །
གསུམ་པ་གྲུབ་མཐའ་སྨྲ་བའི་དབྱེ་བ་ནི། སྤྱིར་གྲུབ་མཐའ་སྨྲ་བ་ལ་གཞན་་
སྡེ་དང་རང་སྡེ་གཉིས་སུ་ངེས་ལ། གཞན་སྡེའི་དབྱེ་བ་མདོར་བསྡུས་བཤད་ཟིན་་
ཅིང་། རང་སྡེ་ལ་དབྱེ་ན་མཐའ་ཡས་ཀྱང་། བྱེ་བྲག་སྨྲ་བ་དང་། མདོ་སྡེ་པ་་་་
དང༌། སེམས་ཙམ་པ་དང་། དབུ་མ་པ་དང་བཞིར་ངེས་ལ། རྒྱས་པར་ཕྱེ་ན་སྡེ་
པ་བཅོ་བརྒྱད། བསྡུ་ན་རྩ་བའི་སྡེ་བ་བཞིར་འདུས་སོ། །མདོ་སྡེ་པ་དང་སེམས་་
ཙམ་པ་གཉིས་ལ། གཟུང་འཛིན་གྲངས་མཉམ་པ་དང་། སྣ་ཚོགས་གཉིས་མེད་པ།
སྒོ་ང་ཕྱེད་ཚལ་བ་ཞེས་སོགས་ཀྱི་དབྱེ་བ་འགའ་ཞིག་གིས་བྱེད་ཀྱང་། ཡོངས་སུ་་་
གྲགས་པ་ནི། སེམས་ཙམ་པ་ལ་རྣམ་བདེན་པ་དང་། རྣམ་རྫུན་པ་གཉིས་སུ་་་་་
• 60 •



གྲགས་ལ། དེ་གཉིས་ཀྱི་ཁྱད་པར་ནི། རྣམ་པ་བདེན་པར་འདོད་པ་རྣམ་བདེན་
པ་དང་། རྣམ་པ་བརྫུན་པར་འདོད་པ་རྣམ་རྫུན་པ་དང་། ཁ་ཅིག་གིས་ཐ་སྙད་
དུ་ཕྱི་རོལ་གྱི་དོན་ཁས་ལེན་པའི་སེམས་ཙམ་པ་ལ་རྣམ་བདེན་དང་། ཐ་སྙད་་་་་
དུའང་ཕྱི་རོལ་གྱི་དོན་ཁས་མི་ལེན་པ་ལ་རྣམ་རྫུན་པར་འདོད་པ་སོགས་དུ་མ་ཞིག་
བྱུང་ནའང་། དེ་དག་ནི་རྩོད་གཞིའི་རྣམ་པ་ངོས་མ་ཟིན་པའི་ཉེས་པ་ཡིན་ལ།
རང་ལུགས་ནི། དབང་ཤེས་ལ་རག་པར་སྣང་བ་ནི་རྩོད་གཞིའི་རྣམ་པ་ཡིན་ཏེ།
རྣམ་འགྲེལ་ལས། རག་སྣང་ཡོད་མིན་དེ་དག་ཉིད། །ཅེས་པ་དང༌། ཆོས་མཆོག་
གིས། ལུས་ཅན་ཞེས་བྱ་བའི་རྭ་ཟེང་ངེ་བ་ནི་མེད་ཀྱི་ཞེས་བཤད་པའི་ཕྱིར། །
བདེན་རྫུན་གྱི་དོན་ཡང་དབང་ཤེས་ལ་སྣང་བ་ལྟར་གྲུབ་མ་གྲུབ་པ་བྱེད་ཀྱི། ཆོས་
ཐམས་ཅད་བདེན་པར་གྲུབ་མ་གྲུབ་ལ་དཔྱོད་པ་ལྟ་བུ་ནི་རྣམ་བདེན་རྫུན་གཅིག་་
ཀས་འདོད་དོ། །དཔེར་ན་དབང་ཤེས་ལ་རག་པར་སྣང་བ་ལྟར་བདེན་པར་གྲུབ་
པར་འདོད་པ་རྣམ་བདེན་པ་དང་། སྣང་བ་ལྟར་མ་གྲུབ་པར་འདོད་པ་རྣམ་རྫུན་
པ་ཡིན། ཁ་ཅིག་སྣང་བདེན་པ་དང་སྣང་རྫུན་པ་ཞེས་ཀྱང་འདོད།
དབུ་མ་ལ་ཐལ་འགྱུར་བ་དང་རང་རྒྱུད་པ་གཉིས་སུ་ངེས་ལ། རང་རྒྱུད་པ་
ལ་མདོ་སྡེ་སྤྱོད་པའི་དབུ་མ་པ་དང་། རྣལ་འབྱོར་སྤྱོད་པའི་དབུ་མ་པ་གཞན་་་་་་
གཉིས་སུ་ཡོད་ལ། དང་པོ་ནི། སློབ་དཔོན་ལེགས་ལྡན་འབྱེད་དང་ཡེ་ཤེས་སྙིང་
པོ་ལ་སོགས་པ་ཡིན་ལ། དེ་རྣམས་ཐ་སྙད་དུ་ཕྱི་རོལ་གྱི་དོན་ཁས་ལེན་ཞིང་།
ཀུན་གཞི་མི་འདོད། གཉིས་པ་ནི། སློབ་དཔོན་ཞི་འཚོ་ཡབ་སྲས་དང་། ཨ་བྷ་
ཡ་ལ་སོགས་པ་རྣམས་ཡིན་ལ། དེ་དག་ཐ་སྙད་དུ་ཕྱི་རོལ་གྱི་དོན་ཁས་མི་ལེན་་་་་
ཞིང་ཀུན་གཞི་ཁས་ལེན་པའི་ཕྱིར་ཡིན་ནོ། །ཐལ་འགྱུར་བ་ནི། སངས་རྒྱས་སྐྱངས་
དང༌། ཟླ་བ་གྲགས་པ་ལ་སོགས་པ་ཡིན་ལ། དེ་ལས་ཕྱེ་བའི་ཐལ་རང་གཉིས་་་་
ཀས་ཀྱང་འཕགས་པ་ཀླུ་སྒྲུབ་དང་། ཨརྱ་དེ་ཝའི་དགོངས་པ་འདི་ཡིན་ཞེས་རྩོད་
• 61 •



པ་ཡིན་གྱི། དེ་གཉིས་ཚད་མར་འདོད་པ་ནི་ཁྱད་པར་མེད་དོ།།
འོ་ན་ཐལ་རང་གི་ཁྱད་པར་ཇི་ལྟ་བུ་ཞེ་ན། ཁ་ཅིག་དབུ་མ་པ་གཞིར་བྱས་་
ནས། རྟགས་དང་དམ་བཅའ་སོགས་ཁས་ལེན་པ་རང་རྒྱུད་པ་དང་། དེ་དག་་་་
ཁས་མི་ལེན་པ་ཐལ་འགྱུར་བ་ཡིན་ཟེར་བ་ནི་མི་འཐད་དེ། ཐལ་འགྱུར་བས་རྟགས་
ཁས་ལེན་པའི་ཕྱིར། རྗེས་དཔག་ཁས་ལེན་པའི་ཕྱིར། གོང་དུ་བཤད་པ་ལྟར་་་་་
ཚད་མ་ལ་རྗེས་དཔག་དང༌། - ལུང་གི་ཚད་མ་དང་། དཔེ་ཉེར་འཇལ་བའི་ཚད་་
མ་ཁས་ལེན་ལ། དེ་གཉིས་ཀ་རྗེས་དཔག་ཡིན་ནོ། །གཞན་ཡང་ཐལ་འགྱུར་བས་
ལྐོག་ཏུ་གྱུར་པའི་དོན་འཇལ་བའི་ཚད་མ་ཁས་མི་ལེན་པར་ཐལ། རྗེས་དཔག་་་་
ཚད་མ་ཁས་མི་ལེན་པའི་ཕྱིར། འདོད་ན་ལྐོག་ཏུ་གྱུར་པའི་གཞལ་བྱ་འཇལ་བའི་
ཚད་མ་ཁས་མི་ལེན་པར་ཐལ། དེ་ཡང་འདོད་ན་གཞལ་བྱ་ལྐོག་གྱུར་གཞི་མ་གྲུབ་
ལ། འདོད་ན། ཐལ་འགྱུར་བ་ཚད་མ་དང་གཞལ་བྱའི་རྣམ་གཞག་འདོད་ཚུལ་་
མུ་སྟེགས་རྒྱང་འཕེན་པ་དང་མཚུངས་པར་ཐལ། ཐལ་འགྱུར་བས་ཚད་མ་ཡང་་་་
མངོན་སུམ་གཅིག་པུར་འདོད། གཞལ་བྱ་ཡང་རང་ཚན་གཅིག་པུར་ངེས་པར་་་་
འདོད་པའི་ཕྱིར། གཞན་ཡང་ཐལ་འགྱུར་བས་དོན་སེམས་ཅན་ཐམས་ཅད་ཀྱི་་་
དོན་དུ་སངས་རྒྱས་འཐོབ་པར་བྱའོ། ཞེས་དམ་བཅའ་བ་མེད་པར་ཐལ། འདོད་
ན། ཐལ་འགྱུར་བས་བྱང་ཆུབ་ཏུ་སེམས་བསྐྱེད་པ་མེད་པར་ཐལ། གཞན་ཡང་། །
ཐལ་འགྱུར་བ་གྲུབ་མཐའ་སྨྲ་བ་བཞིའི་ཡ་གྱལ་གཅིག་མིན་པར་ཐལ། ཐལ་འགྱུར་
བའི་གྲུབ་མཐའ་མེད་པའི་ཕྱིར་རོ། །དེས་ན་ཐལ་འགྱུར་བ་གྲུབ་མཐའ་སྨྲ་བའི་་་་་
བཟང་ཤོས་ཡིན་པར་ཁས་བླངས་ནས། ཐལ་འགྱུར་བ་ལ་ཁས་ལེན་གྲུབ་མཐའ་་་
སོགས་མེད་པར་སྨྲ་བ་ནི། རང་ཉིད་ཀྱིས་འགལ་བའི་རྣམ་གཞག་མི་ཤེས་པའི་་་་
མཚང་སྨྲས་པ་ཡིན་ནོ། །རང་ལུགས་ལ་ཐལ་རང་གི་ཁྱད་པར་ནི། སྔར་བཤད་་་
པའི་ཐལ་འགྱུར་བའི་ཁྱད་ཆོས་བརྒྱད་པོ་ཁས་ལེན་པ་ཡིན་ལ། ཀུན་ལ་མཐུན་་་་ ་
• 62 •



པར་གྲགས་པ་ནི། རང་རྒྱུད་ཀྱི་རྟགས་ཁས་ལེན་མི་ལེན་ལ་བྱེད་པ་ཡིན་ལ། དེ་
ཡང་རང་རྒྱུད་ཀྱི་རྟགས་ཞེས་པ་ཡང་། ཐལ་འགྱུར་དང་དེས་འཕངས་པའི་རང་
རྒྱུད་ཀྱི་གཏན་ཚིགས་གཉིས་སུ་བྱས་པའི་རང་རྒྱུད་ཀྱི་གཏན་ཚིགས་ནི་མིན་ཏེ།
དེ་འདྲའི་གཏན་ཚིགས་ནི་ཐལ་འགྱུར་བས་ཁས་ལེན་པའི་ཕྱིར། དེ་མི་ལེན་ན་་་་་
གོང་དུ་བཤད་པའི་ཉེས་པ་དེ་རྣམས་འབྱུང་བའི་ཕྱིར། འོ་ན་ཐལ་འགྱུར་བའི་་་་་
ལུགས་ལ་རང་རྒྱུད་པས་ཁས་ལེན་པའི་རང་རྒྱུད་ཀྱི་གཏན་ཚིགས་དེ་གང་འདྲ་ཞིག་
ཡིན་ཞེ་ན། བསྒྲུབ་བྱ་རང་གི་མཚན་ཉིད་ཀྱིས་གྲུབ་པ་སྒྲུབ་པའི་གཏན་ཚིགས་ནི།
རང་རྒྱུད་ཀྱི་གཏན་ཚིགས་ཡིན་ལ། དེ་རང་རྒྱུད་པས་ཁས་ལེན་པ་ཡིན་ཏེ། རང་
རྒྱུད་པས་རང་གི་མཚན་ཉིད་ཀྱིས་གྲུབ་པའི་ཆོས་ཁས་ལེན་པའི་ཕྱིར། དེ་ཐལ་་་་་
འགྱུར་བས་ཁས་མི་ལེན་ཏེ། ཐལ་འགྱུར་བས་རང་གི་མཚན་ཉིད་ཀྱིས་གྲུབ་པའི་་
ཆོས་ཁས་མི་ལེན་པའི་ཕྱིར། །
བཞི་པ་དེ་དག་གི་མདོའི་དགོངས་པ་འགྲེལ་བའི་ཚུལ་ལ། བཅོམ་ལྡན་་་་་་
འདས་ཀྱི་དང་པོ་བདེན་པ་བཞིའི་ཆོས་ཀྱི་འཁོར་ལོ། གཉིས་པ་མཚན་ཉིད་མེད་་
པའི་ཆོས་ཀྱི་འཁོར་ལོ། གསུམ་པ་དོན་དམ་རྣམ་པར་ངེས་པའི་ཆོས་ཀྱི་འཁོར་ལོ་
དང་གསུམ། དང་པོ་ནི་ལུང་སྡེ་བཞི། གཉིས་པ་ནི་ཤེར་ཕྱིན་གྱི་མདོ། གསུམ་པ་
ནི་མདོ་སྡེ་དགོངས་པ་ངེས་འགྲེལ་སོགས་ཡིན་ལ། སེམས་ཙམ་པས་དང་པོ་གཉིས་
དྲང་དོན་དུ་ཁས་ལེན། གསུམ་པ་ངེས་དོན་དུ་འདོད་དེ། དང་པོར་ཆོས་ཐམས་
ཅད་བདེན་གྲུབ་ཏུ་བཤད། གཉིས་པར་ཆོས་ཐམས་ཅད་བདེན་མེད་དུ་བཤད།
གསུམ་པར་ཀུན་བཏགས་རང་གི་མཚན་ཉིད་ཀྱིས་མ་གྲུབ། གཞན་དབང་དང་་་་
ཡོངས་གྲུབ་རང་གི་མཚན་ཉིད་ཀྱིས་གྲུབ་བོ། །ཞེས་རྣམ་པར་ཕྱེ་སྟེ་བཤད་པའི་་་
ཕྱིར། གཞན་དབང་དང་ཡོངས་གྲུབ་རང་གི་མཚན་ཉིད་ཀྱིས་གྲུབ་ན། ཤེར་ཕྱིན་
གྱི་མདོ་ལས། ཆོས་ཐམས་ཅད་ངོ་བོ་ཉིད་མེད་པར་བཤད་པ་ཇི་ལྟར་ཡིན་ཞེ་ན།
• 63 •



ཀུན་བཏགས་མཚན་ཉིད་ངོ་བོ་ཉིད་མེད། གཞན་དབང་སྐྱེ་བ་ངོ་བོ་ཉིད་མེད། །
ཡོངས་གྲུབ་དོན་དམ་པ་ངོ་བོ་ཉིད་མེད་པ་ལ་དགོངས་ནས། ཆོས་ཐམས་ཅད་ངོ་
བོ་ཉིད་མེད་པར་བཤད་པས་མི་འགལ་ལོ། །འོ་ན་ཀུན་བཏགས་མཚན་ཉིད་ངོ་བོ་
ཉིད་མེད་པ་ལ་སོགས་པའི་དོན་ཇི་ལྟར་ཞེ་ན། ཀུན་བཏགས་རང་གི་མཚན་ཉིད་
ཀྱིས་མེད་པས་ན། ཀུན་བཏགས་མཚན་ཉིད་ངོ་བོ་ཉིད་མེད། གཞན་དབང་ལ་་་
བདག་སྐྱེ་མེད་པས། སྐྱེ་བ་ངོ་བོ་ཉིད་མེད། ཡོངས་གྲུབ་ནི་དོན་དམ་པ་ཡིན། །
ངོ་བོ་ཉིད་མེད་པ་ཡང་ཡིན་པས་དོན་དམ་པ་ངོ་བོ་ཉིད་མེད་པའོ། །དེ་དག་ནི་་་་
དགོངས་འགྲེལ་དང་། དེའི་རྗེས་སུ་བྱམས་པས་མདོ་སྡེ་རྒྱན། འབྱེད་གཉིས་དང་
བཅས་པའི་རྗེས་སུ་འབྲངས་ནས། སློབ་དཔོན་འཕགས་པ་ཐོགས་མེད་ཀྱིས། རྣམ་
རིག་པའི་ཤིང་རྟའི་སྲོལ་ཕྱེ་བའི་ལུགས་ཏེ། སློབ་དཔོན་གྱི་རྒྱས་པའི་བསྟན་བཅོས་
སྡེ་ལྔ། བསྡུས་པའི་བསྟན་བཅོས་སྡོམ་རྣམ་གཉིས། དེའི་རྗེས་སུ་སློབ་དཔོན་་་་་་
དབྱིག་གཉེན་གྱིས་པྲ་ཀ་ར་ཎ་སྡེ་བརྒྱད་ལ་སོགས་པའི་དགོངས་པའོ། །སློབ་་་་་
དཔོན་ཀླུ་སྒྲུབ་ཡབ་སྲས་ཀྱིས་ཏིང་ངེ་འཛིན་རྒྱལ་པོ་ལ་སོགས་པའི་མདོའི་རྗེས་སུ་་
འབྲངས་ནས་སྲོལ་ཕྱེ་བ་ལྟར་ན། ཆོས་འཁོར་ཐོག་མཐའ་གཉིས་དྲང་དོན། བར་
པ་ངེས་དོན་གྱི་མདོ་ཡིན་ཏེ། དོན་དམ་བདེན་པ་བརྗོད་བྱའི་གཙོ་བོར་སྟོན་པའི་་་
མདོ་དེ་ངེས་དོན་གྱི་དོན་དང་། ཀུན་རྫོབ་བདེན་པ་བརྗོད་བྱའི་གཙོ་བོར་སྟོན་་་་
པའི་མདོ་དེ་དྲང་དོན་གྱི་མདོ་ཡིན་པའི་ཕྱིར། དེའི་རྗེས་སུ་འབྲངས་པའི་གཞུང་
ལ་སོགས་པ་ཇི་ལྟར་འབྱུང་བའི་ཚུལ་ནི། སྟོང་ཐུན་ལས་ཤེས་སོ། །སློབ་དཔོན་ཀ་
མ་ལ་ཤཱི་ལས་ནི། མདོ་བར་པས་ཆོས་ཐམས་ཅད་བདེན་མེད་དུ་བཤད་པའི་་་་་
དགོངས་པ་མདོ་གསུམ་པས་འཆད་པས། ཆོས་འཁོར་མཐའ་མ་གཉིས་ཀ་ངེས་་་
དོན་དུ་འདོད་པས། དགོངས་པའི་འགྲེལ་ཚུལ་གསུམ་མོ། །དེ་ལ་མདོ་སྡེ་པ་དང་་
བྱེ་བྲག་སྨྲ་བ་གཉིས་ཀས་ཐེག་ཆེན་བཀར་མི་འདོད་ཅིང་། ཆོས་འཁོར་རིམ་པ་
• 64.



གསུམ་ཞེས་པ་ཡང་སྔར་བཤད་པ་ལྟར་འདོད་ཀྱི། བདེན་པ་བཞི་ལས་བརྩམས་་་
ནས། དང་པོར་འདི་ནི་སྡུག་བསྔལ་འཕགས་པའི་བདེན་པའོ། །ཞེས་པ་ནས།
འདི་ནི་ལམ་འཕགས་པའི་བདེན་པའོ། །ཞེས་ངོ་བོ་ལས་བརྩམས་ནས་གསུངས།
དེ་རྗེས་སྡུག་བསྔལ་ཤེས་པར་བྱའོ། །ཀུན་འབྱུང་བ་སྤང་བར་བྱའོ། །འགོག་པ་
མངོན་དུ་བྱའོ། །ལམ་བསྒོམ་པར་བྱའོ། །ཞེས་བྱ་བ་ལས་བརྩམས་ནས་གསུངས།
དེའི་རྗེས་སུ་སྡུག་བསྔལ་ཤེས་པར་བྱས་ཟིན། ད་སྡུག་བསྔལ་ཤེས་པར་བྱར་མེད།
ཅེས་པ་ནས། ལམ་བསྒོམ་ཟིན་གྱི་ད་ལམ་བསྒོམ་པར་བྱར་མེད་དོ། །ཞེས་པའི་་་
བར་འབྲས་བུ་བརྩམས་ནས་གསུངས་པས། ལན་བཅུ་གཉིས་སུ་སྐོར་བར་འདོད་
ལ། རིམ་པ་གསུམ་དུ་བྱེད་པའི་ཚེ་ན། དང་པོར་ངོ་བོ་ལ། གཉིས་པ་བྱ་བ་ལ།
གསུམ་པ་འབྲས་བུ་ལ་བརྩམས་ནས་གསུངས་པ་སྟེ། རིམ་པ་དེ་ལྟར་འདོད་པ་ནི།
གཞན་དག་བློ་ཁ་མ་ཕྱོགས་པའི་ལེགས་བཤད་དོ། །དེ་ལུང་གི་ཆོས་འཁོར་གྱི་་་་
དབང་དུ་བྱས་ཀྱི། རྟོགས་པའི་ཆོས་འཁོར་གྱི་དབང་དུ་བྱས་ན། མཐོང་ལམ་ཁོ་
ན་ཆོས་འཁོར་དུ་བྱེ་བྲག་སྨྲ་བ་ཁ་ཅིག་གིས་འདོད། ཁ་ཅིག་འཕགས་ལམ་ཡན་་་་་
ལག་བརྒྱད་པོ་ཁོ་ན་ལ་འདོད་པ་ལ་སོགས་པ་ནི་ཐམས་ཅད་ལ་གྲགས་ཆེའོ།།
གཉིས་པ་ལམ་གྱི་རྣམ་གཞག་ལ་ལམ་གྱི་སྤང་བྱ་སྒྲིབ་པའི་རྣམ་གཞག བདག་
འཛིན་གཉིས་ཀྱི་འཛིན་སྟངས་ཀྱིས་ཡུལ་ངོས་བཟུང་སྟེ་འགོག་པའི་ཚུལ། ལམ་་་
ལྔའི་ངོ་བོ་དང་རྒྱུད་ལ་སྐྱེ་བའི་རིམ་པ་བཤད་པ་དང་གསུམ།
དང་པོ་ལ། མདོ་སྡེ་པ་དང་། བྱེ་བྲག་སྨྲ་བ་གཉིས་ཀྱི་སྒྲིབ་པ་ལ། ཉོན་་་་
མོངས་ཅན་དང་ཉོན་མོངས་ཅན་མིན་པའི་སྒྲིབ་པ་གཉིས་སུ་འདོད་ཀྱི། ཤེས་སྒྲིབ་
དང་ཆོས་ཀྱི་བདག་འཛིན་ཞེས་བྱ་བའི་རྣམ་གཞག་ནི་ཁས་མི་ལེན་ལ། དང་པོ་་་་
ཉོན་མོངས་ཅན་གྱི་སྒྲིབ་པ་ནི། གང་ཟག་གི་བདག་འཛིན་དང་། འདོད་ཆགས་
ཁོང་ཁྲོ་ང་རྒྱལ། མ་རིག་པ་ལྟ་བ། ཐེ་ཚོམ་དང་དྲུག་རྩ་བའི་ཉོན་མོངས་པ། ཁྲོ་
• 65.



བ་དང་། འཁོན་འཛིན་སོགས་ཉེ་ཉོན་ཉི་ཤུ་ལ་འདོད་པ་ནི་རང་སྡེ་ཀུན་གྱི་ཐུན་
མོང་གི་འདོད་པ་ཡིན་ནོ། །གཉིས་པ་ཉོན་མོངས་ཅན་མིན་པ་ནི། བཅོམ་ལྡན་་་
འདས་ཀྱིས་མི་ཤེས་པའི་རྒྱུ་བཞི་གསུངས་པ་ལྟ་བུ་དབྱེ་བ་མཐའ་ཡས་པས་མ་ཤེས་
པ་རྨ་བྱའི་སྔོ་སེར་སོགས་རེ་རེ་ནས། རྒྱུ་གང་ལས་བྱུང་བ་མ་ཤེས་པ་ལྟ་བུའོ། །
ཟབ་ཅིང་ཕྲ་བས་མ་ཤེས་པ་ནི། རྫོགས་པའི་སངས་རྒྱས་ཀྱི་ཐུགས་རྒྱུད་ཀྱི་རྣམ་་་
གྲོལ་སོགས་ཟག་མེད་ཀྱི་ཕུང་བོ་ལྔ། ཤཱ་རིའི་བུས་མ་ཤེས་པ་ལྟ་བུའོ། །དུས་ཐག་
རིང་བས་མ་ཤེས་པ་ནི། ཁྱིམ་བདག་དཔལ་སྐྱེས་ཀྱི་རྒྱུད་ལ་ཐར་པ་ཆ་མཐུན་གྱིས་
ས་བོན་ཡོད་པ་ཤཱ་རིའི་བུས་མ་ཤེས་པ་ལྟ་བུའོ། །ཡུལ་ཐག་རིང་བས་མ་ཤེས་པ་ནི།
འོད་ཟེར་ཅན་གྱི་ཞིང་དུ་རང་གིར་མ་སྐྱེས་པ། མོའུ་འགལ་གྱི་བུས་མ་ཤེས་པ་ལྟ་་
བུའོ། །སེམས་ཙམ་པས་སྒྲིབ་པ་ལ། ཉོན་སྒྲིབ་དང་ཤེས་སྒྲིབ་གཉིས་སུ་འདོད་་་
པའི་ཉོན་སྒྲིབ་ནི་སྔར་བཞིན་དུ་ཁས་ལེན་ལ། ཤེས་སྒྲིབ་ནི་བཟུང་འཛིན་རྫས་ཐ་
དད་དུ་མངོན་པར་ཞེན་པའི་བློ་ལ་འདོད་པ་ཀུན་ལ་གྲགས་ཆེ་ཞིང་། དེར་མ་ཟད་
ངོ་བོ་དང་ཁྱད་པར་དུ་ཀུན་བཏགས་པའི་ཀུན་བཏགས་རང་གི་མཚན་ཉིད་ཀྱིས་་་
གྲུབ་པར་འཛིན་པའི་བློ་ལ་ཤེས་སྒྲིབ་ཏུ་འདོད་དེ། དེའི་ངོས་འཛིན་འོག་ཏུ་་་་
བཤད་པར་བྱའོ། །དབུ་མ་རང་རྒྱུད་པས། ཉོན་སྒྲིབ་སྔར་བཞིན་ལ། ཤེས་སྒྲིབ་
ནི། བདེན་པར་འཛིན་པའི་བློ་ཐམས་ཅད་ཤེས་སྒྲིབ་ཏུ་འདོད་ཅིང་། རྣལ་་་་་
འབྱོར་སྤྱོད་པའི་དབུ་མ་པས། དེའི་སྟེང་དུ་བཟུང་འཛིན་རྫས་ཐ་དད་དུ་མངོན་་
པར་ཞེན་པའི་བློ་ལ་ཡང་ཤེས་སྒྲིབ་ཏུ་འདོད་ཅིང་། སྔ་མ་ལ་ཤེས་སྒྲིབ་འཛིན་རྟོག་
ཕྱི་མ་ལ་ཤེས་སྒྲིབ་གཟུང་རྟོག་ཅེས་ཐ་སྙད་བྱེད་དོ། །དབུ་མ་ཐལ་འགྱུར་བས།
ཉོན་སྒྲིབ་ལ་སྔར་གྱི་སྟེང་དུ། བདེན་པར་འཛིན་པའི་བློ་ཐམས་ཅད་ཉོན་སྒྲིབ་ཏུ་
འདོད་ཅིང་། ཤེས་སྒྲིབ་ནི་བདེན་པར་སྣང་བའི་སྣང་བ་ལ་འདོད་ཅིང་། འདི་ནི་
ལྷན་སྐྱེས་ཁོ་ན་ཡིན་གྱི། ཤེས་སྒྲིབ་ལ་ཐལ་འགྱུར་བའི་ལུགས་ལ་ཀུན་བཏགས་་་་
• 66 •



ཡོད་པར་འདོད་པ་གཞན་གྱི་རྒྱས་བཀབ་པ་ཡིན་ནོ། །ཁ་ཅིག་གི་ནི་བདེན་སྣང་དེ་
ཤེས་སྒྲིབ་ཡིན་པ་མི་འཐད་དེ། བདེན་སྣང་དེ་དངོས་མེད་ཡིན་པའི་ཕྱིར། དེས་
ན་བུམ་པ་ལྟ་བུ་བདེན་པར་སྣང་བའི་དབང་ཤེས་དེ་ཤེས་སྒྲིབ་ཡིན་པར་འདོད།
ཅེས་ཟེར་བ་ནི་མི་འཐད་དེ། དབང་ཤེས་ཤེས་སྒྲིབ་ཏུ་འདོད་པའི་གྲུབ་མཐའ་སྨྲ་
བ་སུ་ཡང་མེད་ཅིང་། གལ་ཏེ་ཤེས་སྒྲིབ་ཡིན་ན། དེ་སྤོང་དགོས་པས་དེའི་གཉེན་
པོར་དམིགས་རྣམ་ཅི་འདྲ་ཞིག་སྒོམ་གྱིན་ཡོད་སྨྲོས་ཤིག འོན་ཀྱང་དེའི་གཉེན་་
པོར་ལམ་མ་བསྒོམ་ཡང་ཁོ་རང་ཅི་ཞིག་ནས་རང་འགགས་ལ་འགྲོ་བ་ཡིན་ཟེར་ན།
སེམས་ཅན་རྣམས་འབད་མེད་དུ་གྲོལ་བར་འགྱུར་རོ། །རང་ལུགས་ནི་བདེན་སྣང་
དེ་དངོས་པོ་མིན་པ་རྟགས་མ་གྲུབ་སྟེ། བདེན་སྣང་དེ་བདེན་འཛིན་གྱི་བག་་་་
ཆགས་ཀྱིས་བསྐྱེད་པ་ཡིན་པའི་ཕྱིར་རོ། །ཁོ་ན་རེ། བདེན་སྣང་དེ་བདེན་འཛིན་
གྱི་བག་ཆགས་ཀྱིས་བསྐྱེད་པ་ཡིན་གྱི། བདེན་པར་སྣང་བའི་སྣང་བ་དེ་བག་་་་
ཆགས་ཀྱིས་བསྐྱེད་པ་མིན་ཟེར་ན། དེ་ནི་ཚིག་ཙམ་ལ་ཞེན་པ་སྟེ། བློ་ནང་དུ་་་་
ཕྱོགས་ནས་བལྟས་ན་བུམ་པ་བདེན་པར་སྣང་བ་དང་། བདེན་པར་སྣང་བའི་་་་
སྣང་བ་གཉིས་ལ་དོན་ལྡོག་མི་འདྲ་བ་འཆར་རྒྱུ་མེད་དོ། །སྔར་གྱི་ཕྱོགས་སྔ་མ་་་་
རྣམས་ནི། རྣམ་འགྲེལ་གྱི་སྐབས་སུ། བུམ་འཛིན་རྟོག་པ་ལ་བུམ་པར་སྣང་བ་་་
དངོས་མེད་དུ་འདོད་པའི་གྲུབ་མཐའ་བློ་ཡུལ་དུ་འཚངས་པའི་འཁྲུལ་བ་ཡིན་ནོ།།
གཉིས་པ་བདག་འཛིན་གྱི་འཛིན་སྟངས་ཀྱིས་ཡུལ་ངོས་བཟུང་སྟེ་འགོག་པ་ལ།
བདག་འཛིན་གཉིས་འཛིན་སྟངས་ཀྱིས་ཡུལ་ངོས་བཟུང་བ་དང་། དེ་འགོག་པའི་
རིགས་པ་བཤད་པ་གཉིས།
དང་པོ་ནི། དབུ་མ་རང་རྒྱུད་པ་མན་ཆད་རང་སྡེ་ཀུན་གྱི་གང་ཟག་གི་་་་་
བདག་འཛིན་ལ་ལྷན་སྐྱེས་དང་ཀུན་བཏགས་གཉིས་ཕྱེ་བའི་ལྷན་སྐྱེས་ནི། གང་་་་
ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་བློ་འདི་གང་ཟག་བདག་འཛིན་ལྷན་
• 67 •



སྐྱེས་སུ་འདོད། གང་ཟག་རྟག་པ་གཅིག་པུ་རང་དབང་ཅན་དུ་འཛིན་པའི་བློ་འདི།
གང་ཟག་བདག་འཛིན་ཀུན་བཏགས་སུ་འདོད། ཉན་ཐོས་སྡེ་གཉིས་ཆོས་ཀྱི་་་་
བདག་འཛིན་མི་འདོད་ལ། སེམས་ཙམ་པས་ཆོས་ཀྱི་བདག་འཛིན་ཕྲ་རགས་་་་་
གཉིས་སུ་ཕྱེ་བའི་བདག་འཛིན་རགས་པ་ནི། སྡེ་བདུན་སོགས་ལས་རྒྱས་པར་་་་་
གཏན་ལ་ཕབ་པ་ལྟར་གྱིས་གཟུང་འཛིན་རྫས་ཐ་དད་དུ་མངོན་པར་ཞེན་པའི་བློ་
འདི་ཡིན་ལ། དཔེར་ན་སྔོན་པོ་དང་དེ་དང་དུས་མཉམ་པའི་སྔོ་འཛིན་ཤེས་པ་་་
གཉིས་རྫས་ཐ་དད་དུ་གྲུབ་ན། དེ་ཆོས་བདག་ཡིན་ལ། ཕྲ་བ་ནི། སྔོན་པོ་སྔོན་
པོ་ཞེས་སྒྲ་འཇུག་པའི་གཞིར་སྔོན་པོ་རང་ངོས་ནས་གྲུབ་པར་འཛིན་པའི་བློ་དེ་་་་
ཡིན་ལ། དེས་ན་སྔོན་པོ་རང་ངོས་ནས་སྔོན་པོ་ཞེས་པའི་སྒྲ་འཇུག་པའི་གཞིར་་་་་
གྲུབ་ན། དེ་ཆོས་བདག་ཡིན་ལ། གང་ཟག་རང་རྐྱ་ཐུབ་པའི་རྫས་ཡོད་དུ་གྲུབ་ན།
གང་ཟག་གི་བདག་དེ་ཡིན་ནོ། །རང་རྒྱུད་པའི་ལུགས་ཀྱི་ཆོས་ཀྱི་བདག་ནི། ཆོས་
རྣམས་བློ་ལ་སྣང་བའི་དབང་གིས་བཞག་པ་མིན་པར་ཡུལ་རང་གི་ཐུན་མོང་མིན་་
པའི་སྡོད་ལུགས་ཀྱི་ངོས་ནས་གྲུབ་ན། དེ་ཆོས་ཀྱི་བདག་ཡིན་ཏེ། བུམ་པ་སོགས་
བདེན་པར་འཛིན་པའི་བློ་དེ་ཆོས་ཀྱི་བདག་འཛིན་ཡིན་པའི་ཕྱིར། ཐལ་འགྱུར་་་
བའི་ལུགས་ནི། གང་ཟག་གི་བདག་དང་ཆོས་བདག་ནི། དགག་གཞི་གང་ཟག་་་
དང་། ཆོས་གཉིས་ཀྱི་སྒོ་ནས་གང་ཟག་གི་བདག་དང་ཆོས་ཀྱི་བདག་ཅེས་སོ་སོར་་
འབྱེད་པ་ཡིན་གྱི། དགག་བྱ་ནི་ཁྱད་པར་མེད་དོ། །གང་ཟག་གི་སྟེང་དུ་རང་གི་
མཚན་ཉིད་ཀྱིས་གྲུབ་པས། འགོག་པ་ལ་ཆོས་བདག་འགོག་པ་ཞེས་འདོད་པ་ཡིན་
པའི་ཕྱིར། དེས་ན་དབུ་མ་ཐལ་འགྱུར་བའི་ལུགས་ལ་ཐག་པ་ལ་སྦྲུལ་དུ་བཏགས་
པ་ལྟར། ཆོས་ཐམས་ཅད་རྟོག་པས་བཏགས་ནས་བཞག་པ་ཡིན་གྱི། དེ་ལྟར་་་་་
མིན་པར་བདེན་པར་གྲུབ་པའམ། དོན་དམ་པར་གྲུབ་པ། ཡང་དག་པར་གྲུབ་པ།
རང་བཞིན་གྱིས་གྲུབ་པ། རང་གི་ངོ་བོས་གྲུབ་པ། རང་གི་མཚན་ཉིད་ཀྱིས་གྲུབ་
• 68 •



པ། རང་དབང་དུ་གྲུབ་པ། རྫས་སུ་གྲུབ་པ། ཞེས་བྱ་བ་རྣམས་དོན་གཅིག་པས།
དེ་གྲུབ་ན་རྟགས་ཀྱི་དགག་བྱ་ཡིན་ནོ། །
གཉིས་པ་དེ་འགོག་པའི་རིགས་པ་བཤད་པ་ལ། རང་རྒྱུད་པའི་ལུགས་དང་
ཐལ་འགྱུར་བའི་ལུགས་གཉིས། དང་པོ་ལ། ངོ་བོ་ལ་དཔྱོད་པ་གཅིག་དང་དུ་་་
བྲལ་དེ་རྒྱུ་ལ་དཔྱོག་པ་རྡོ་རྗེ་གཟེགས་མའི་རྟགས། འབྲས་བུ་ལ་དཔྱོད་པ་ཡོད་་་་
མེད་སྐྱེ་འགོག རྒྱུ་འབྲས་གཉིས་ཀ་ལ་དཔྱོད་པ་མུ་བཞི་སྐྱེ་བྲལ། ངོ་བོ་རྒྱུ་འབྲས་
ཐམས་ཅད་ལ་དཔྱོད་པ་རྟེན་འབྲེལ་གྱི་རྟགས་དང་བཞི། དང་པོ་ནི། གང་ཟག་
ཆོས་ཅན། བདེན་པར་མེད་དེ། བདེན་པའི་གཅིག་ཏུ་ཡང་མ་གྲུབ། དུ་མར་་་་
ཡང་མ་གྲུབ་པའི་ཕྱིར། ། དཔེར་ན་མེ་ལོང་ནང་གི་བྱད་བཞིན་གྱི་གཟུགས་བརྙན་་་་
བཞིན་བྱས་པ་ལ། ཁོ་ན་རེ། དངོས་སྨྲ་བས་མེ་ལོང་ནང་གི་གཟུགས་བརྙན་དེ་་་
བདེན་མེད་དུ་རྟོགས་སམ་མ་རྟོགས། དང་པོ་ལྟར་ན་དངོས་སྨྲ་བས། གང་ཟག་
ཀྱང་བདེན་མེད་ངེས་པར་ཐལ། གཟུགས་བརྙན་དེ་བདེན་མེད་དུ་ངེས་པ་གང་་་་
ཞིག གང་ཟག་བདེན་མི་བདེན་བློ་ཁ་ཕྱོགས་པ་ཙམ་གྱིས་ཆོག་པའི་ཕྱིར། གཉིས་
པ་ལྟར་ན། གཟུགས་བརྙན་དེ་དེ་བསྒྲུབ་གྱི་མཐུན་དཔེ་ཡང་དག་མིན་པར་ཐལ་་
ཟེར་ན། འདིའི་ལན་ཤིན་ཏུ་དཀའ་བས། - ཅི་ཟེར་གཏོལ་མེད་པ་མང་མོད། །
རང་ལ་ནི་སྐྱོན་མེད་དེ། དངོས་སྨྲ་བས་གཟུགས་བརྙན་དེ་བདེན་མེད་དུ་ངེས་་་་་
པའི་སྒོ་ནས་དཔེར་བཀོད་པ་མིན་གྱི། གཟུགས་བརྙན་དེ་བྱད་བཞིན་དུ་སྣང་ཡང་
བྱད་བཞིན་དུ་མ་གྲུབ་པ་དཔེར་བྱས་ནས། བདེན་པར་སྣང་ཡང་བདེན་པར་མ་་
གྲུབ་པ་ཡིན་ནོ། །བདེན་པའི་གཅིག་ཏུ་མེད་པའི་ཕྱིར། ཞེས་པའི་ཕྱོགས་ཆོས་་་
སྒྲུབ་པ་ནི། གང་ཟག་ཆོས་ཅན། བདེན་པའི་གཅིག་ཏུ་མེད་དེ། ཆ་བཅས་ཡིན་
པའི་ཕྱིར། ཁྱབ་པ་ཡོད་དེ། ཆ་དང་བཅས་པ་ཡིན་ན། ཆ་དང་ཆ་ཅན་ངོ་བོ་་་་
གཅིག་ཏུ་གནས་ནས་སྣང་ཚུལ་ལ་ངོ་བོ་ཐ་དད་དུ་སྣང་བ་ཡིན་དགོས། དེ་ཡིན་ན་
• 69 •



གནས་ཚུལ་དང་སྣང་ཚུལ་མི་མཐུན་པ་ཡིན་དགོས། དེ་ཡིན་ན་རྫུན་པ་ཡིན་དགོས།
དེ་ཡིན་ན་བདེན་པ་ཡིན་པར་འགལ་བའི་ཕྱིར། བདེན་པའི་དུ་མར་མེད་དེ། །
བདེན་པའི་གཅིག་ཏུ་མེད་པའི་ཕྱིར། རྡོ་རྗེ་གཟེགས་མའི་རྟགས་ནི། མྱུ་གུ་ཆོས་
ཅན། དོན་དམ་པར་སྐྱེ་བ་མེད་དེ། བདག་ལས་ཀྱང་མི་སྐྱེ། དོན་དམ་པར་་་་་
གཞན་ལས་ཀྱང་མི་སྐྱེ་རྒྱུ་མེད་ལས་ཀྱང་མི་སྐྱེ་བའི་ཕྱིར། གཞན་རྣམས་གོ་སླ།
དོན་དམ་པར་གཞན་ལས་མི་སྐྱེ་བ་ཡིན་པར་ཐལ། རྟག་པའི་རྒྱུ་ལས་ཀྱང་མི་སྐྱེ། །
དོན་དམ་པར་མི་རྟག་པའི་རྒྱུ་ལས་ཀྱང་མི་སྐྱེ་བའི་ཕྱིར། གཉིས་པ་གྲུབ་སྟེ། རང་
དུས་ནམ་ཞིག་པའི་རྒྱུ་ལས་ཀྱང་དོན་དམ་པར་མི་སྐྱེ། རང་དུས་ནམ་ཞིག་པའི་རྒྱུ་
ལས་ཀྱང་མི་སྐྱེ་བའི་ཕྱིར། རང་དུས་ནམ་ཞིག་པའི་རྒྱུ་ལ་སྐྱེ་ན། རྒྱུ་གྲུབ་དུས་་་
མཉམ་པར་ཐལ་བའི་སྐྱོན་ཡོད་པའི་ཕྱིར། སྔ་མ་གྲུབ་སྟེ། ཞིག་པ་དངོས་མེད་་་་
ཡིན་པའི་ཕྱིར། བྱས་པ་ལ་སྐྱོན་མེད་དེ། ཤེས་པ་སྐད་ཅིག་གཉིས་པའི་དུས་ན་་་་
ཤེས་པ་སྐད་ཅིག་དང་པོ་ཞིག་ཀྱང༌། ཤེས་པ་སྐད་ཅིག་དང་པོས་ཤེས་པ་སྐད་ཅིག་
གཉིས་པ་བསྐྱེད་པའི་ཕྱིར་ཟེར་ན། ཤེས་པ་སྐད་ཅིག་སྔ་ཕྱིའི་བར་དུ་སྐད་ཅིག་་་
གཞན་གྱིས་ཆོད་དམ་མ་ཆོད། མ་ཆོད་ན་དུས་མཉམ་དུ་འགྱུར་ལ། ཆོད་ན་་་་་
ཐམས་ཅད་ཀྱིས་ཆོད་དམ་ཕྱོགས་གཅིག་གིས་ཆོད་ལ། གཅིག་གིས་མ་ཆོད་པ་ཡིན།
དང་པོ་ལྟར་ན། དངོས་རྒྱུ་དངོས་འབྲས་མིན་པར་ཐལ། གཉིས་པ་ལྟར་ན། ཆ་
བཅས་ཡིན་པས་བདེན་པ་མི་དགོས། བདེན་པ་མིན་ན་དོན་དམ་པར་སྐྱེ་བ་་་་
འགལ་བའི་ཕྱིར།
གསུམ་པ་ཡོད་མེད་སྐྱེ་འགོག་ནི། མྱུ་གུ་དོན་དམ་པར་མི་སྐྱེ། རྒྱུ་དུས་ན་་་་
ཡོད་པའི་མྱུ་གུ་ཡང་རྒྱུ་ལས་མི་སྐྱེ། རྒྱུ་དུས་ན་མེད་པའི་མྱུ་གུ་ཡང་རྒྱུ་ལས་དོན་་་་་
དམ་པར་མི་སྐྱེ་བའི་ཕྱིར། གཉིས་པ་གྲུབ་སྟེ། མྱུ་གུ་རང་རྒྱུའི་དུས་ན་དོན་དམ་
པར་མེད་ན། རང་རྒྱུའི་དུས་ན་མེད་པ་དོན་དམ་པར་གྲུབ་དགོས། དེ་ལྟར་ན་་་་
• 70 •



དུས་ཐམས་ཅད་དུ་མེད་དགོས། དེ་ལྟར་ན་སྐྱེ་བ་མི་འཐད་པའི་ཕྱིར། ཐལ་་་་་
འགྱུར་བའི་ལུགས་ལ། མཐའ་བཞིའི་སྐྱེ་བ་འགོག་ཚུལ་གཞན་གོ་སླ། གཞན་སྐྱེ་
འགོག་པ་ནི། མྱུ་གུ་ཆོས་ཅན། སྣང་བ་ལྟར་གྲུབ་པར་ཐལ། རང་གི་མཚན་ཉིད་
ཀྱིས་གྲུབ་པའི་ཕྱིར། འདོད་ན་ཆོས་གང་ལ་ཡང་ལྟོས་མེད་དུ་གྲུབ་པར་ཐལ།
འདོད་ན་ས་བོན་ལ་ཡང་ལྟོས་པ་མེད་པར་ཐལ། འདོད་ན། ས་བོན་ལས་སྐྱེ་བ་
མིན་པར་ཐལ། བྱས་པ་ལ། ས་བོན་ལ་ལྟོས་པ་མེད་ཀྱང་ས་བོན་ལས་སྐྱེ་འོ་ཞེ་ན།
མེ་ལྕེ་ལས་ཀྱང་མུན་པ་འཐུག་པོ་འབྱུང་བར་ཐལ། ཞེས་ཧ་ཅང་ཐལ་བ་འཕེན་པ་
ཡིན་ནོ། །རྟེན་འབྲེལ་རིགས་པའི་རྒྱལ་པོ་ཡང་དེས་གོ་བར་ནུས་སོ། །སེམས་ཙམ་
པས་ནི། ལྷན་ཅིག་དམིགས་ངེས་ཀྱིས་ཆོས་བདག་འགོག་པ་ཡིན་ཞིང་། དེའི་་་་
ཚུལ་ནི་སྡེ་བདུན་ལས་རྒྱས་པར་བཤད། ཆོས་བདག་ཕྲ་བ་འགོག་པ་ནི། །
འཕགས་པ་ཐོགས་མེད་ཀྱི་ཐེག་བསྡུས་ལས། མིང་གི་སྔ་རོལ་བློ་མེད་ཕྱིར། །མང་
པོའི་ཕྱིར་དང་མ་འདྲེས་ཕྱིར། །དེ་ཡི་བདག་ཉིད་བདག་མང་དང་། །བདག་་་་་་
འདྲེས་འགལ་བས་འགྲུབ་པར་འགྱུར། །ཞེས་པས་སྟོན་ལ། དེའི་དོན། ལྟོ་ལྡིར་
བ་ལ་བུམ་པ་ཞེས་སྒྲ་འཇུག་པ་བརྡ་ལ་བརྟེན་མི་ལྟོས་པར་ཐལ། ལྟོ་ལྡིར་བ་བུམ་་
པ་ཞེས་པའི་སྒྲ་འཇུག་གཞིར་རང་བཞིན་གྱིས་གྲུབ་པའི་ཕྱིར། འདོད་ན། བརྡ་་
མ་སྦྱར་བའི་སྔ་རོལ་དུ་ལྟོ་ལྡིར་བ་མཐོང་ཙམ་ནས་བུམ་པའོ་སྙམ་པའི་བློ་སྐྱེ་བར་་་
ཐལ་ལོ། །རིགས་པ་གཉིས་པ་ནི། སྐྱེས་བུ་གཅིག་ལ་མིང་དུ་མ་འཇུག་པ་དེ་་་་་
དངོས་པོའི་དབང་གིས་འཇུག་པར་ཐལ། སྐྱེས་བུའི་མིང་དེ་དག་འཇུག་པའི་་་་་
གཞིར་རང་གི་མཚན་ཉིད་ཀྱིས་གྲུབ་པའི་ཕྱིར། རིགས་པ་གསུམ་པ་ནི། སྐྱེས་བུ་
གཉིས་ལ་མིང་གཅིག་ཐུན་མོང་དུ་འཇུག་པའི་ཚེའང་དངོས་དབང་གི་འཇུག་པར་
ཐལ། ཞེས་པའི་རིགས་པའི་གཙོ་བོ་གཉིས་ཀྱིས་འགོག་གོ །གཉིས་པ་ལམ་གཙོ་་
བོ་དང༌། དེ་རྒྱུད་ལས་བསྐྱེད་པའི་རིམ་པ་བཤད་པ་ནི། ཉེས་པ་ལྔ་སྤོང་ཞིང་།
• 71 •



འདུ་བྱེད་བརྒྱད་བསྟེན་པ་སེམས་གནས་པའི་ཐབས་དགུས་སེམས་གནས་པ་་་་་་་
བསྒྲུབས་ཏེ། ཞི་གནས་མཐར་ཕྱིན་ནས་ལྷག་མཐོང་བསྒྲུབས་པས། ལྷག་མཐོང་
ཐོབ་པའི་བར་ཚོགས་ལམ། སྟོང་ཉིད་ལ་དམིགས་པའི་ལྷག་མཐོང་ཐོབ་པ་ན་སྦྱོར་
ལམ་ཐོབ། དེ་ནས་སྟོང་ཉིད་ལ་གཉིས་སྣང་ནུབ་པ་ན་མཐོང་ལམ་ཐོབ་པ་ཡིན་ལ།
དེ་གོམས་པར་བྱས་པས་སྒྲིབ་པ་ལྷན་སྐྱེས་ཀྱི་ས་བོན་སྤོང་བའི་བར་ཆད་མེད་ལམ་
ཐོབ་པ་ནས་སྒོམ་ལམ་ཐོབ་པ་ཡིན་ལ། དེ་ལ་ཡང་རྗེས་ཐོབ་ཏུ་རྣམ་སྨིན་གྱི་སྐྱེ་བ་
ལེན་ཚུལ་སོགས་དང་། གློ་བུར་དྲི་བྲལ་སོགས་ཀྱི་སྒོ་ནས་ས་བཅུར་འཇོག་ལ།
སྒོམ་སྤངས་ཆུང་དུ་སྤངས་པའི་རྣམ་གྲོལ་ལམ་ཐོབ་པའི་ཚེ་རྣམ་མཁྱེན་ཐོབ་པ་ཡིན་
གསུམ་པ་འབྲས་བུའི་རྣམ་གཞག་ནི། རྒྱུན་མཐའི་གནས་སྐབས་སུ་སྟོང་་་་་
ཉིད་ལ་མཉམ་པར་བཞག་དུས་ན། ཇི་སྙེད་པའི་ཆོས་ཅིག་ཀྱང་སྣང་བ་མེད་ལ། །
མཉམ་བཞག་དེ་ལས་མ་ལངས་བཞིན་དུ་ཇི་སྙེད་པའི་ཆོས་ཐམས་ཅད་ལག་མཐིལ་
དུ་སྐྱུ་རུ་ར་བཞག་པ་བཞིན་དུ་སྣང་བའི་ཚེ་ན། སངས་རྒྱས་ཐོབ་པ་ཞེས་བྱ་བ་་་་་
དང༌། ཤེས་སྒྲིབ་ཟད་པར་སྤངས་པ་ཞེས་པ་དང༌། ས་བཅུ་པ་ནས་རྣམ་མཁྱེན་་
སྐད་ཅིག་དང་པོར་འཕོས་པ་ཞེས་ཟེར་ལ། དེ་ནས་ལམ་འོག་མ་ནས་གོང་མར་འཕོ་
བ་ཐམས་ཅད་མཉམ་བཞག་གི་ངང་ནས་འཕོ་བ་མ་གཏོགས། རྗེས་ཐོབ་ཏུ་འཕོ་
བ་མི་སྲིད་པའི་གནད་མ་གོ་བར་འཁྲུལ་པ་མང་པོ་བྱས་པར་སྣང་ངོ༌། །ད་དུང་་་
ཀྱང་རྗེ་རིན་པོ་ཆེས་འདི་འདྲའི་བཀའ་དྲིན་མཛད་ཀྱང་རང་རེའི་མི་ཡིན་དེ་དག་
གིས་ཁ་ནས་ཁ་འཆལ་བོང་རོ་ཙམ་རེ་ཚོ་སྣང་ངོ༌། །ཤེས་བྱའི་མཁྱེན་ཚུལ་སྐུའི་་་་
རྣམ་གཞག་སོགས་ནི་ཡིག་ཆ་ཆེ་བ་ལས་ཤེས་པར་བྱེད་དགོས་སོ། །འདིར་ནི་གྲུབ་
མཐའི་རྣམ་དབྱེ་མདོར་བསྡུས་པ་ཙམ་ཞིག་བྱས་ཀྱི། དེའི་ལུང་རིགས་རང་རང་གི་
གྲུབ་མཐའ་སྟོན་པའི་གཞུང་སོ་སོ་ནས་བཤད་པ་བཞིན་རྒྱས་པར་ཕྱེ་བ་ཅིག་དང༌།
• 72 •



རང་རང་གི་གཞུང་སོ་སོ་ནས་བཤད་པའི་སྦྱོང་ཚུལ་དང་མཐུན་པའི་ཉམས་ལེན་གྱི་
འཁྲིད་ཡིག་གསལ་བ་རེ་དང་བཅས་པ་བྲི་བར་འདོད་དོ། །གྲུབ་མཐའ་ཀུན་ཏུ་་་
འཇུག་པའི་སྒོ། །གྲུབ་མཐའ་རྣམ་དབྱེ་མདོར་བསྡུས་ལ། །གྲུབ་མཐའ་ཀུན་ལ་་་་
སྦྱངས་པ་ཡི། །བཟང་བཀྲས་གྲུབ་མཐའ་གསལ་ཕྱིར་བཀོད། །དེ་ལས་བྱུང་བའི་
ཚོགས་གཉིས་གྲུ་གཟིངས་དེར། །རྣམ་དཀར་བསྔོ་བའི་བ་དན་ལེགས་བཙུགས་པ།།
ཐབས་ཤེས་ཕྱོགས་མཐུན་རླུང་གིས་རབ་བསྐྱོད་ནས། །ཀུན་མཁྱེན་རྒྱ་མཚོའི་གླིང་
དུ་འཇུག་པར་ཤོག གྲུབ་མཐའི་རྣམ་གཞག་མདོ་སྔགས་སྨྲ་བ་བཟང་པོ་བཀྲ་ཤིས་
ཀྱིས་སྦྱར་བའི་རབ་བྱེད་དྲུག་པའོ།། མངྒ་ལམ།།
，73



༄༅། །སྡོམ་པ་ཉི་ཤུ་པའི་ཊིཀྐ་བཞུགས་སོ། ། །
༄༅། །ན་མོ་གུ་རུ་བྷྱ། མི་མཇེད་ཞིང་གི་དཔལ་གྱུར་ཤཱཀྱའི་ཏོག །འཛམ་་་
གླིང་རྒྱན་དྲུག་ཐོགས་མེད་ཞི་བ་ལྷ། །འཇིག་རྟེན་མིག་གྱུར་ཙནྡྲ་གོ་མི་སོགས། །
འཕགས་ཡུལ་མཁས་པའི་ཚོགས་རྣམས་སྤྱི་བོས་བསྟེན། །དེ་དག་དགོངས་པ་ཇི་
བཞིན་འགྲེལ་བ་ལ། །འཕགས་པའི་ཡུལ་དང་གངས་རིའི་ཁྲོད་འདི་ན། །འགྲན་
ཟླ་བྲལ་བའི་མཚུངས་མེད་ཙོང་ཁ་པ། །སྲས་དང་བཅས་པས་བདག་ལ་དགེ་་་་་
ལེགས་མཛོད། །བྱང་ཆུབ་མཆོག་ཏུ་བགྲོད་པའི་ལམ་གྱི་སྲོག །བྱང་སེམས་སྡོམ་
པ་བླངས་ནས་བསྲུང་བའི་ཚུལ། །བྱང་སེམས་སྡེ་སྣོད་དག་ལས་གསུངས་པ་རྣམས། །
བྱང་ཆུབ་གཞུང་ལམ་ཇི་བཞིན་ཁོ་བོས་བཤད། ། །
དེ་ལ་འདིར་བྱང་ཆུབ་སེམས་དཔའི་སྡོམ་པ་བླངས་ནས་མི་ཉམས་པར་་་་་
བསྲུང་བའི་ཚུལ་སྟོན་པའི་སྡོམ་པ་ཉི་ཤུ་པ་འཆད་པར་བྱེད་པ་ལ། མཚན་གྱི་དོན།
འགྱུར་གྱི་ཕྱག གཞུང་གི་དོན། མཇུག་གི་དོན་དང་བཞི།།
དང་པོ་ནི། རྒྱ་གར་པའི་སྐད་དུ་བསྟན་བཅོས་འདི་ལ་མིང་། བོདྷི་སརྦ་སཾ་
བྷ་ར་བི་ཤི་ཀ ཞེས་ཟེར། བོད་ཀྱི་སྐད་དུ། བྱང་ཆུབ་སེམས་པའི་སྡོམ་པ་ཉི་ཤུ་
པ་ཟེར། གཉིས་པ་ནི། འཇམ་དཔལ་སོགས་སོ། །
གསུམ་པ་ལ་སྡོམ་པ་ལེན་པར་བྱེད་པའི་ཚུལ། བླངས་ནས་མི་ཉམས་པར་་་
བསྲུང་བའི་ཚུལ། ཉམས་པ་ཕྱིར་བཅོས་པའི་ཚུལ་དང་གསུམ།
དང་པོ་ལ། བྱང་བྱ་ཚུལ་ཁྲིམས་ཀྱི་ངོ་བོ། ཚུལ་ཁྲིམས་ཀྱི་དབྱེ་བ། ལེན་་་་
ཚུལ་དངོས་དང་གསུམ།
དང་པོ་ནི། ཡོན་ཏན་བཞི་དང་ལྡན་པ་ཞིག་ཡིན་ཏེ། ལེགས་པར་བླངས་པ།



བསམ་པ་ཤིན་ཏུ་རྣམ་པར་དག་པ། མི་ཉམས་པར་བསྲུང་བའི་གུས་པ་བསྐྱེད་པ།
ཉམས་ན་ཕྱིར་གསོ་བའི་བཞི་ལྡན་ཡིན་ཏེ། བྱང་ས་ལས་དེ་ལྟར་བཤད་པའི་ཕྱིར། །
གཉིས་པ་དབྱེ་བ་ལ། རྟེན་གྱི་སྒོ་ནས་ཁྱིམ་པའི་ཚུལ་ཁྲིམས། རབ་ཏུ་བྱུང་
བའི་ཚུལ་ཁྲིམས་གཉིས་སུ་ངེས་ཏེ། རབ་ཏུ་བྱུང་བ་སྡེ་ལྔའི་རྒྱུད་ལ་ཡོད་པའི་བྱང་
སེམས་ཀྱི་སྡོམ་པ་ནི། རབ་ཏུ་བྱུང་བའི་རྟེན་ཅན་གྱི་སྡོམ་པ་དང་། ། དེ་ལས་་་་
གཞན་པའི་གྲོང་པའི་རྒྱུད་ལ་ཡོད་པའི་ཚུལ་ཁྲིམས་ནི་ཁྱིམ་པའི་རྟེན་ཅན་གྱི་ཚུལ་་
ཁྲིམས་ཡིན་པའི་ཕྱིར། ཡང་ངོ་བོའི་སྒོ་ནས་དབྱེ་ན་གསུམ་ཡོད་དེ། ཉེས་སྤྱོད་་་་
སྡོམ་པའི་ཚུལ་ཁྲིམས། དགེ་བའི་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་
ཀྱི་ཚུལ་ཁྲིམས་གསུམ་ཡོད་པའི་ཕྱིར་ཏེ། བྱང་ཆུབ་སེམས་དཔའ་ནི། རང་རྒྱུད་
སྨིན་པར་བྱས་ནས་དེའི་རྗེས་སུ་གཞན་འཛིན་པར་བྱེད་པ་ཡིན་ལ། དང་པོས་ནི་
རང་རྒྱུད་ཀྱི་མི་མཐུན་ཕྱོགས་སྡོམ་པར་བྱེད་ལ། གཉིས་པས་ནི་རང་རྒྱུད་ཀྱི་་་་་
མཐུན་རྐྱེན་ཚོགས་གཉིས་བསྡུ་བར་བྱེད། གསུམ་པས་སེམས་ཅན་སྨིན་ཅིང་གྲོལ་
བར་བྱེད་དོ། །འོ་ན་དགེ་བ་ཆོས་སྡུད་སོགས་གསུམ་པོ་དེའི་ངོ་བོ་གང་ཡིན་ཟེར་ན།
ཉེས་སྤྱོད་སྡོམ་པའི་ངོ་བོ་ནི། རབ་ཏུ་བྱུང་བ་སྡེ་ལྔའི་སྡོམ་ལྡན་ཡིན་ན། ཁོ་རང་
གི་རྒྱུད་ཀྱི་སོ་ཐར་གྱི་སྤོང་བདུན་འཁོར་དང་བཅས་པ་ཡིན་ལ། དེ་ལས་གཞན་པ་
རྣམས་ཀྱི་ནི་མི་དགེ་བ་བཅུ་སྡོམ་པའི་སྡོམ་སེམས་ལ་བྱེད་དགོས་ཏེ། ལམ་སྒྲོན་་་་
འགྲེལ་པར། དེ་ལ་སྡོམ་པའི་ཚུལ་ཁྲིམས་བཅས་པའི་ཁ་ན་མ་ཐོ་བ་བསྲུང་བའི་སོ་
སོ་ཐར་པ་རིགས་པ་བདུན་གྱི་སྡོམ་པ་དང་། རང་བཞིན་གྱི་ཁ་ན་མ་ཐོ་བ་བསྲུང་
བ་མི་དགེ་བཅུ་བསྲུང་བའོ། །ཞེས་གསུངས་པའི་ཕྱིར། དགེ་བ་ཆོས་སྡུད་ཀྱི་ངོ་བོ་
ནི། ཤེས་རབ་གསུམ་ལ་སློབ་པ་སོགས་ཕར་ཕྱིན་དྲུག་གམ། དེ་དང་རྗེས་སུ་་་་་
མཐུན་པའི་ཆོས་རྣམས་སྒྲུབ་པ་དང་བསྲུང་བ་དང་། རྣམ་པར་འཕེལ་བར་བྱེད་་
པའི་ཚུལ་ཁྲིམས་ལ་འདོད་དོ།།
，75，



སེམས་ཅན་དོན་བྱེད་ནི། གཞན་གྱི་མྱ་ངན་བསལ་བ་སོགས་ཇི་ལྟར་རིགས་
པར་སེམས་ཅན་གྱི་དོན་སྒྲུབ་པ་ལ་འདོད་དོ། །གསུམ་པ་ལེན་ཚུལ་དངོས་ལ།
བོད་ཁ་ཅིག་གི་སེམས་བསྐྱེད་ལ། དབུ་མ་ལུགས་ཀྱི་སེམས་བསྐྱེད་དང་། སེམས་
ཙམ་ལུགས་ཀྱི་སེམས་སྐྱེད་གཉིས་སུ་ཐ་སྙད་བྱས་ནས། དེ་གཉིས་གཏན་ནས་མི་་
འདྲ་བ་ཡིན་ཏེ། བརྒྱུད་པ་མི་འདྲ། བླང་བྱའི་ཡུལ་མི་འདྲ། ལེན་པའི་རྟེན་མི་་
འདྲ། ལེན་པའི་ཆོ་ག་མི་འདྲ། བསྲུང་བའི་བསླབ་བྱ་མི་འདྲ། ཉམས་པ་ན་ཕྱིར་
བཅོས་ཚུལ་མི་འདྲ་བའི་ཕྱིར་ཏེ། དབུ་མ་པའི་ལུགས་ནི། སྟོན་པ་སངས་རྒྱས་་་
ནས་འཇམ་དབྱངས། དེ་ནས་མགོན་པོ་ཀླུ་སྒྲུབ་ནས་རིམ་བཞིན་བརྒྱུད་ནས་བོད་
དུ་རྗེ་བཙུན་ས་སྐྱ་པར་བརྒྱུད་པ་འདི་ཡིན་ལ། སེམས་ཙམ་ལུགས་ནི། མགོན་པོ་
བྱམས་པ། དེ་ནས་ཤིང་རྟ་ཆེན་པོ་ཐོགས་མེད་ནས་རིམ་གྱིས་བརྒྱུད་ནས་བོད་དུ་
བཀའ་གདམས་པའི་བཤེས་གཉེན་རྣམས་ལ་བརྒྱུད་པ་འདི་ཡིན་པའི་ཕྱིར།
གཉིས་པ་ལེན་པའི་ཡུལ་ཡང་མི་འདྲ་སྟེ། སེམས་ཙམ་ལུགས་ནི་བླ་མ་ལ་ལེན་པར་
བླ་མ་སྡོམ་ལ་གནས་ཤིང་མཁས། ཞེས་སོགས་ཀྱིས་བསྟན། དབུ་མ་ལུགས་ནི་་་་
རྟེན་གྱི་དྲུང་བླངས་པས་ཆོག་པར་ཛེ་ཏཱ་རི་སོགས་ཀྱིས་བཤད་པའི་ཕྱིར། གསུམ་་
པ་ལེན་པའི་རྟེན་ཡང་སེམས་ཙམ་ལུགས་ནི་སོ་སོ་ཐར་པའི་སྡོམ་པ་དང་ལྡན་པས་
ལེན་དགོས་ཏེ། ཇོ་བོས་ལམ་སྒྲོན་དུ། སོ་སོར་ཐར་པ་རིས་བདུན་གྱི། །རྟག་ཏུ་
སྡོམ་གཞན་ལྡན་པ་ལ། །བྱང་ཆུབ་སེམས་པའི་སྡོམ་པ་ཡི། །སྐལ་པ་ཡོད་ཀྱི་་་་་
གཞན་དུ་མིན། །ཞེས་བཤད་ལ། དབུ་མ་ལུགས་ནི་སོ་ཐར་གྱི་སྡོམ་པ་དང་མི་ལྡན་
པས་ཀྱང་ལེན་པར་བཤད་པའི་ཕྱིར། བཞི་པ་ཆོ་ག་ཡང་མི་འདྲ་སྟེ། སེམས་ཙམ་
ལུགས་ལ་སྨོན་སེམས་དང་པོར་བླངས་ནས། དེ་རྗེས་མཇུག་སྡོམ་ལེན་དགོས།
དབུ་མ་ལུགས་ལ་གཉིས་ཀ་ཅིག་ཅར་བླངས་པས་ཆོག་པའི་ཕྱིར། ལྔ་པ་བསྲུང་་་་་
བའི་བསླབ་བྱ་མི་འདྲ་སྟེ། སེམས་ཙམ་ལུགས་ལ་བྱང་ས་ལས། བཤད་པའི་ཕམ་
• 76 •



པ་བརྒྱད་དང་། ཉེས་བཅས་ཞེ་ལྔ་པོ་བསྲུང་དགོས། དབུ་མ་ལུགས་ལ་ནམ་་་་་
མཁའི་སྙིང་པོའི་མདོ་ལས་བཤད་པའི་རྩ་ལྟུང་བཅུ་བཞི་པོ་བསྲུང་བས་ཆོག་པའི་་་
ཕྱིར། དྲུག་པ་ཕྱིར་བཅོས་ཚུལ་མི་འདྲ་སྟེ། སེམས་ཙམ་ལུགས་ལ་རྩ་ལྟུང་བྱུང་ན་
སྡོམ་པ་སླར་ཡང་བསྐྱར་ནས་ལེན་དགོས། དབུ་མ་ལུགས་ལ་ནི། རྩ་ལྟུང་བྱུང་ན་
རྨི་ལམ་དུ་ནམ་མཁའི་སྙིང་པོའི་མདུན་དུ་བཤགས་པས་ཆོག་པའི་ཕྱིར། ཞེས་ཟེར་
བ་ནི་མི་རིགས་ཏེ། དབུ་མ་ལུགས་དང་། སེམས་ཙམ་ལུགས་ཀྱི་སེམས་བསྐྱེད་པ་
ཅེས་པ་ནི། བོད་དག་གིས་ཀླུ་སྒྲུབ་ལ་དབུ་མ་པ་དང་། ཐོགས་མེད་ལ་སེམས་་་་
ཙམ་པར་བྱས་ནས། དེ་གཉིས་སོ་སོ་ནས་བརྒྱུད་པ་ལ། དབུ་མ་ལུགས་དང་།
སེམས་ཙམ་ལུགས་ཞེས་ཐ་སྙད་བྱས་ཀྱི། རྒྱ་གར་ན་དེ་འདྲའི་ཐ་སྙད་ཙམ་ཡང་་་་
མེད་པའི་ཕྱིར་དང་། སེམས་སྐྱེད་ལ་བརྒྱུད་པ་མི་འདྲ་བ་གཉིས་བྱུང་གི་དེ་ཙམ་གྱི་
དེ་ལས་བརྒྱུད་པའི་སེམས་སྐྱེད་རྫས་རིགས་མི་འདྲ་བར་འཇོག་མི་ནུས་ཏེ། དཔེར་
ན་གསང་བ་འདུས་པའི་འཕགས་ལུགས་ལྟ་བུ་ཅིག་ལའང་བརྒྱུད་པ་མི་འདྲ་བ་དུ་་
མ་ཡོད་པ་བཞིན་ནོ། །ལེན་ཡུལ་མི་འདྲ་བ་ཡང་མི་འཐད་དེ། བརྒྱུད་པ་དེ་་་་་
གཉིས་ཀའི་ལུགས་ལ་བླ་མ་ཡོད་ན་བླ་མའི་དྲུང་དུ་ལེན་པར་བསླབ་བཏུས་ལས་་་་་
བཤད་དེ། བསླབ་བཏུས་ལས་སྡོམ་པའི་བཟུང་བ་ཡང་བྱང་ཆུབ་སེམས་དཔའི་་་
བསླབ་པའི་གནས་ལ་གོམས་པ་ལྟ་བུར་བྱེད་པ། སྡོམ་པ་དང་ལྡན་པ་ལས་ནོངས་
པར་བྱས་ཏེ། དེ་ལྟར་བྱས་ནས་དེ་བསླབ་པ་ལས་འདས་ན་རབ་ཏུ་ངོ་ཚ་བར་་་་་་
འགྱུར་ཞིང་ཞེས་བཤད་ལ། བླ་མ་མེད་ན་རྟེན་གྱི་དྲུང་དུ་ལེན་པ་བྱང་ས་ལས་ཀྱང་
བཤད་པའི་ཕྱིར། དེས་ན་གཉིས་ཀའི་ལུགས་ལ་བླ་མ་མེད་པར་སྡོམ་པ་སྐྱེ་ཡང་།
བླ་མ་ལ་ལེན་པ་མཆོག་ཡིན་ཏེ། བླ་མ་ལ་བརྟེན་ནས་ངོ་ཚ་དང་ཁྲེལ་ཡོད། ཤས་
ཆེར་སྐྱེ་བས་སྡོམ་པ་རྣམ་པར་དག་པར་འགྱུར་བའི་ཕྱིར། གསུམ་པ་ལེན་པའི་་་་
རྟེན་མི་འདྲ་བ་ནི་མི་འཐད་དེ། ལམ་སྒྲོན་ལས། རྟེན་སོ་ཐར་གྱི་སྡོམ་ལྡན་དགོས་
: 77 ，



པར་བཤད་པ་ནི། རྟེན་ཁྱད་པར་ཅན་གྱི་དབང་དུ་བྱས་ལ། མི་དགེ་བཅུ་ཁ་ན་་་
མ་ཐོ་བ་ལས་སེམས་མ་ལོག་པ་ལ། བྱང་སེམས་ཀྱི་སྡོམ་པ་མི་སྐྱེ་བ་ལམ་སྒྲོན་གྱི་་་་
ལུང་གི་དོན་ཡིན་ལ། དོན་དེ་མགོན་པོ་ཀླུ་སྒྲུབ་ནས་བརྒྱུད་པས་ཀྱང་ཁས་ལེན་་་་
པའི་ཕྱིར། སེམས་བསྐྱེད་སྐྱེ་བ་ལ་སེམས་རྟེན་ཁྱད་པར་ཅན་དགོས་པར་འདོད་་་་
པའི་ཕྱིར། བཞི་པ་ཆོ་ག་མི་འདྲ་བ་ཡང་མི་འཐད་དེ། ཀླུ་སྒྲུབ་ནས་བརྒྱུད་པ་་་་
རྣམས་ཀྱིས་ཀྱང་། དང་པོར་སྨོན་སེམས་བཟུང་ནས་དེའི་རྗེས་སུ་འཇུག་སེམས་་་
འཛིན་པར་འདོད་པའི་ཕྱིར། སྤྱོད་འཇུག་ལས། བྱང་ཆུབ་སེམས་ནི་བསྐྱེད་་་་་
བགྱིད་ཅིང་། །ཞེས་པས་སྨོན་སེམས་བཟུང་ནས་དེའི་རྗེས་སུ། བྱང་ཆུབ་སེམས་
དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་པ་དེས་འཇུག་་་་ །
སེམས་ལེན་པ་ཡིན་པའི་ཕྱིར། ལྔ་པ་བསླབ་བྱ་མི་འདྲ་བའང་མི་འཐད་དེ།
མགོན་པོ་ཀླུ་སྒྲུབ་ནས་བརྒྱུད་པའི་སེམས་བསྐྱེད་བླངས་པ་རྣམས་ཀྱིས་ཀྱང་། །
བླངས་ནས་བཤད་པའི་རྩ་ལྟུང་། ཉེས་བྱས་དང་བཅས་པ་བསྲུང་དགོས། དེ་་་་
བཞིན་དུ་ཐོགས་མེད་ནས་བརྒྱུད་པས་ཀྱང་ནམ་མཁའི་སྙིང་པོའི་མདོ་ནས་བཤད་
པའི་རྩ་ལྟུང་རྣམས་བསྲུང་དགོས་པའི་ཕྱིར་ཏེ། རང་རང་གི་གཞུང་དུ་ཕྱོགས་ཙམ་
སྨོས་ནས་རྒྱས་པར་མདོ་སྡེ་ལ་ཞལ་འཕངས་མཛད་པའི་ཕྱིར། བསླབ་བཏུས་སུ་་་
བྱང་ཆུབ་སེམས་དཔའི་སྡོམ་པ་ནི། རྒྱས་པར་ཐེག་པ་ཆེ་ལས་བྱུང་། །ཞེས་དང་།
དགེ་བའི་བཤེས་གཉེན་མི་བཏང་ཞིང་། །མདོ་སྡེ་རྣམས་པ་རྟག་ལྟ་བ། །ཞེས་་་་་
དང་། བྱང་ས་ལས། བྱང་སེམས་ཀྱི་སྡོམ་སེམས། སྡེ་སྣོད་ཀྱི་མ་མོ་བསྡུས་པ་་་་
འདི་དག་ལས་ཀྱང་སྙན་ཏེ། མདོ་སྡེ་དེ་དང་དེ་དག་ཏུ། བྱང་སེམས་ཀྱི་བསླབ་པ་
རྣམས་ལ་སློབ་པར་གསུངས་པའི་ཕྱིར། དྲུག་པ་ཉམས་པ་ཕྱིར་བཅོས་ཚུལ་མི་འདྲ་
བ་ཡང་མི་འཐད་དེ། ཀླུ་སྒྲུབ་ནས་བརྒྱུད་པའི་ལུགས་ལའང་རྨི་ལམ་དུ་ནམ་་་་་
མཁའི་སྙིང་པོའི་མདུན་དུ་འཆགས་པར་བྱེད་པ་ནི། ཉེས་པ་འདག་པའི་ཕྱིར་དུ་
• 78 •



བཤགས་པ་བྱེད་པ་ཡིན་ལ། ཚུལ་འདི་ཐོགས་མེད་ནས་བརྒྱུད་པས་ཀྱང་ཁས་ལེན་
ཅིང་། སྡོམ་པ་སོར་ཆུད་པ་ལ། སྡོམ་པ་བསྐྱར་ནས་ལེན་པ་ཕྱོགས་གཉིས་ཀའི་་་
ལུགས་ཡིན་པའི་ཕྱིར། དེས་ན་རང་གི་ལུགས་ནི། ཀླུ་སྒྲུབ་ཀྱིས་སེམས་བསྐྱེད་་་་་
ལེན་པའི་ཆོ་ག་བཤད་ལ། དེ་ལས་ཟུར་དུ་སྡོམ་པའི་ཆོ་ག་མ་མཛད། ཐོགས་མེད་
ཀྱིས་སྡོམ་པ་ལེན་པའི་ཆོ་ག་མཛད་ལ། དེ་ལས་ཟུར་དུ་སེམས་བསྐྱེད་ལེན་པའི་ཆོ་
ག་མ་མཛད་ཅིང་། ཨ་བྷ་ཡ་དང་། བྱང་ཆུབ་བཟང་པོས་ལུགས་དེ་གཉིས་བསྲེས་
ནས་མཛད་ཅིང་། ཇོ་བོས་མཛད་པའི་སེམས་བསྐྱེད་ཀྱང་ཀླུ་སྒྲུབ་ཐོགས་མེད་ཞི་
བ་ལྷ་གསུམ་གྱི་ལུགས་ཡིན་པར་ལམ་སྒྲོན་འགྲེལ་པར་བཤད་པས། དབུ་མ་ལུགས་
དང་སེམས་ཙམ་ལུགས་ཀྱིས་སེམས་བསྐྱེད་ཅེས་རྫས་རིགས་མི་འདྲ་བ་གཉིས་ཁས་
མི་ལེན་ནོ། །འཇུག་སེམས་དང་སྡོམ་པ་གཉིས་ཐ་དད་ཡིན་ཀྱང་། ཆོ་ག་གཅིག་་
གིས་དེ་གཉིས་ཀ་དུས་གཅིག་བསྐྱེད་ནུས་པ་ཡིན་ཏེ། སྤྱོད་པ་དང་ལྡན་པར་་་་་
སེམས་བསྐྱེད་པ་དེ་ཉིད་སྡོམ་པ་བཟུང་བ་ཡིན་པར་བསླབ་བཏུས་དང་སྤྱོད་འཇུག་
གཉིས་སུ་གསུངས་པའི་ཕྱིར། དེས་ན་དང་པོར་སྨོན་སེམས་ཁྱད་པར་ཅན་ཆོ་གས་
བཟུང་ནས། དེའི་རྗེས་སུ་འཇུག་སྡོམ་ལེན་དགོས་པས། དེའི་ཚུལ་ལ། སྨོན་་་་་
སེམས་ལེན་པའི་ཚུལ་དང༌། འཇུག་སེམས་ལེན་པའི་ཚུལ་གཉིས། དང་པོ་ལ།
མ་ཐོབ་པ་འཐོབ་པར་བྱེད་པ། ཐོབ་པ་མི་ཉམས་པར་བསྲུང་བ། ཉམས་པ་ན་་་
ཕྱིར་བཅོས་པའི་ཐབས་དང་གསུམ། དང་པོ་ལ། སྦྱོར་བ། དངོས་གཞི། རྗེས་
ཀྱི་ཆོ་ག་དང་གསུམ། དང་པོ་ལ། སྐྱབས་འགྲོ་ཁྱད་པར་ཅན་བྱ་བ། ཚོགས་་་་་
བསགས་པ། བསམ་པ་སྦྱངས་པ་དང་གསུམ། དང་པོ་ནི། གནས་ཁང་བྱི་དོར་
སོགས་ལེགས་པར་བྱས་ནས་སྟོན་པ་སངས་རྒྱས་ཀྱི་སྐུ་གཟུགས་དང་། ཆོས་སྡུད་་་
པ་ཅིག་ཙམ་ཡན་ཆད་ཀྱི་རྟེན་གསུམ་དང༌། དེའི་མདུན་དུ་མཆོད་པ་བཤམས་ནས།
དེ་ནས་བླ་མ་ལ་སྟོན་པའི་འདུ་ཤེས་བསྐྱེད་ནས་ཕྱག་འཚལ་ཏེ། ཡོན་དང་མཎྜལ་
• 79 •



ཕུལ་ལ། པུས་མོ་གཡས་པའི་ལྷ་ང་ས་ལ་བཙུགས་ཏེ་ཐལ་མོ་སྦྱར་ནས། བྱང་ཆུབ་
ཏུ་སེམས་བསྐྱེད་ཀྱི་དོན་དུ་གསོལ་བ་གདབ་པ་ནི། ཇི་ལྟར་སྔོན་གྱི་དེ་བཞིན་་་་་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་དང༌།
བྱང་ཆུབ་སེམས་དཔའ་ཆེན་པོ་ས་ཆེན་པོ་ལ་བཞུགས་པ་རྣམས་ཀྱིས། དང་པོ་་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་བཞིན་དུ།
བདག་མིང་འདི་ཞེས་བགྱི་བ་ཡང་སློབ་དཔོན་གྱིས་བླ་ན་མེད་པ་ཡང་དག་པར་་་་་
རྫོགས་པའི་བྱང་ཆུབ་ཏུ་སེམས་བསྐྱེད་དུ་གསོལ། ཞེས་ལན་གསུམ་བརྗོད་དེ། དེ་
ནས་སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་
བཟུང་ནས་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་རྐང་གཉིས་རྣམས་ཀྱི་་་་
མཆོག་སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །སློབ་དཔོན་་་་
དགོངས་སུ་གསོལ། བདག་མིང་འདི་ཞེས་བགྱི་བས་དུས་འདི་ནས་བཟུང་སྟེ། ཇི་
སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་ཆོས་རྣམས་ཀྱི་མཆོག་ཞི་བ་འདོད་་་་་
ཆགས་དང་བྲལ་བའི་ཆོས་ལ་སྐྱབས་སུ་མཆིའོ། །སློབ་དཔོན་དགོངས་སུ་གསོལ།
བདག་མིང་འདི་ཞེས་བགྱི་བས་དུས་འདི་ནས་བཟུང་སྟེ། ཇི་སྲིད་བྱང་ཆུབ་སྙིང་་
པོ་ལ་མཆིས་ཀྱི་བར་དུ་ཚོགས་རྣམས་ཀྱི་མཆོག འཕགས་པ་བྱང་ཆུབ་སེམས་་་་་
དཔའ་ཕྱིར་མི་ལྡོག་པའི་དགེ་འདུན་རྣམས་ལ་སྐྱབས་སུ་མཆིའོ། །ཞེས་ལན་གསུམ་
བརྗོད་དེ། སློབ་མས་ཀྱང་རྗེས་ཟློས་བྱའོ། །སངས་རྒྱས་ལ་སྐྱབས་སུ་སོང་ནས་་་
དབང་ཕྱུག་ལ་སོགས་པའི་འཇིག་རྟེན་པ་ལ་སྐྱབས་སུ་མི་འགྲོ། ཆོས་ལ་སྐྱབསུས་་་
སུ་སོང་ནས་སེམས་ཅན་ལ་གནོད་འཚེ་སྤོང་། དགེ་འདུན་ལ་སྐྱབས་སུ་སོང་ནས་
མུ་སྟེགས་ཅན་ལ་ཕྱག་མི་བྱའོ། །ཞེས་སྐྱབས་འགྲོའི་བསླབ་བྱ་བརྗོད་པར་བྱའོ།
གཉིས་པ་ནི། ཡན་ལག་བདུན་པ་བྱ། གསུམ་པ་ནི། སེམས་ཅན་ཐམས་ཅད་་་་
བདེ་བ་དང་ལྡན་ན་སྙམ་པའི་བྱམས་པ་དང༌། སྡུག་བསྔལ་དང་བྲལ་ན་སྙམ་པའི་
• 80 •



སྙིང་རྗེ་གསལ་གདབ་བོ།།
གཉིས་པ་དངོས་གཞིའི་ཆོ་ག་ནི། སློབ་དཔོན་གྱི་མདུན་དུ་པུས་མོ་གཡས་་་
པའི་ལྷ་ང་ས་ལ་བཙུགས་པའམ་ཙོག་པུར་འདུག་སྟེ། ཐལ་མོ་སྦྱར་ནས། ཕྱོགས་
བཅུ་ན་བཞུགས་པའི་སངས་རྒྱས་བྱང་ཆུབ་སེམས་དཔའ་ཐམས་ཅད་བདག་ལ་་་་
དགོངས་སུ་གསོལ། བདག་མིང་འདི་ཞེས་བགྱི་བས། སྐྱེ་བ་འདི་དང་སྐྱེ་བ་གཞན་
དང་གཞན་དག་ཏུ་སྦྱིན་པའི་རང་བཞིན་དང་ཚུལ་ཁྲིམས་ཀྱི་རང་བཞིན་དང༌། །
སྒོམ་པའི་རང་བཞིན་གྱི་དགེ་བའི་རྩ་བ་བདག་གིས་བགྱིས་པ་དང་། བགྱིད་དུ་་་་་
བསྩལ་བ་དང་། བགྱིད་པ་རྗེས་སུ་ཡི་རང་བའི་དགེ་བའི་རྩ་བ་དེས། ཇི་ལྟར་་་་་
སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རྣམས་དང་། ས་ཆེན་པོ་ལ་རབ་ཏུ་བཞུགས་པའི་བྱང་ཆུབ་སེམས་དཔའ་ཆེན་པོ་
རྣམས་ཀྱིས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་་
པ་དེ་བཞིན་དུ། བདག་མིང་འདི་ཞེས་བགྱི་བས་ཀྱང་། དུས་འདི་ནས་བཟུང་་་་་
ནས་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ། བླ་ན་མེད་པ་ཡང་དག་པར་་
རྫོགས་པའི་བྱང་ཆུབ་ཆེན་པོར་སེམས་བསྐྱེད་པར་བགྱིའོ། །སེམས་ཅན་མ་བསྒྲལ་
བ་རྣམས་བསྒྲལ་བར་བགྱིའོ། །མ་གྲོལ་བ་རྣམས་གྲོལ་བར་བགྱིའོ། །དབུགས་མ་
ཕྱུངས་པ་རྣམས་དབུགས་དབྱུང་བར་བགྱིའོ། །ཡོངས་སུ་མྱ་ངན་ལས་མ་འདས་པ་
རྣམས་ཡོངས་སུ་མྱ་ངན་ལས་འདའ་བར་བགྱིའོ། །ཞེས་ལན་གསུམ་བརྗོད་དེ།།
སློབ་མས་ཀྱང་ལན་གསུམ་རྗེས་ཟློས་བྱའོ།།
གསུམ་པ་རྗེས་ཆོག་ལ། སློབ་དཔོན་གྱི་སྨོན་སེམས་ཀྱི་བསླབ་བྱ་འོག་ཏུ་་་་་
འཆད་པ་ལྟར། འདི་དང་ཕྱི་མར་སེམས་བསྐྱེད་མི་ཉམས་པའི་རྒྱུ་ལ་བསླབ་པར་་ .
བྱ་བའི་ཚུལ་རྣམས་འདིར་བླངས་ལ་བརྗོད་པར་བྱའོ།།
གཉིས་པ་ཐོབ་པ་མི་ཉམས་པར་བསྲུང་བ་ལ། ཚེ་འདིར་སེམས་བསྐྱེད་མི་་་་



ཉམས་པ་ལ་བསླབ་པ་དང་། ཕྱི་མར་མི་ཉམས་པ་ལ་བསླབ་པ་གཉིས།
དང་པོ་ནི། སེམས་བསྐྱེད་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ཡིན་་་
སྙམ་པ་དང་། བྱང་ཆུབ་སེམས་དཔའི་སྤྱོད་པ་དང་སྨོན་ལམ་ཐམས་ཅད་སྡུད་་་་
བྱེད་ཡིན་སྙམ་དུ་སེམས་བསྐྱེད་ཀྱི་ཕན་ཡོན་ལ་བློ་གོམས་པར་བྱས། ཉིན་རེ་་་་
བཞིན་ཐུན་དྲུག་ཏུ། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། བྱང་ཆུབ་
བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པ་འདི་དག་གིས།།
འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཅེས་ལན་གསུམ་གསུམ་བརྗོད་་་
ནས་ལེན་པ་ལ་བསླབ་ཅིང་། སེམས་ཅན་གྱི་མི་འཚམས་པ་ཇི་ཙམ་བྱས་ཀྱང་།
ད་ནི་དུས་ནམ་ཡང་འདིའི་དོན་མི་བྱའོ། །སྙམ་པས་སེམས་ཅན་བློས་སྤོང་བའི་་་
བསམ་པ་མི་སྐྱེ་བ་ལ་འབད་པར་བྱའོ། །
གཉིས་པ་ཕྱི་མར་མི་ཉམས་པ་ལ་བསླབ་པ་ནི། བླ་མ་དང་མཆོད་གནས་་་་་
རྫུན་གྱིས་བསླུ་བ་དང་། འགྱོད་པ་མ་ཡིན་པའི་གནས་ལ་འགྱོད་པ་སྐྱེས་པ་དང་། །
བྱང་ཆུབ་སེམས་ལ་མི་བསྔགས་པ་བརྗོད་པ་དང་། སེམས་ཅན་ཐམས་ཅད་ལ་བྲེ་
སྲང་ལོག་པ་སོགས་ཀྱིས་སྒོ་ནས་གཡོ་སྒྱུ་བྱེད་པ་སྟེ། ནག་པོའི་ཆོས་བཞི་སྤོང་བ་་་
དང་། སེམས་ཅན་ཐམས་ཅད་ལ་རྫུན་སྨྲ་བ་སྤོང་བ་དང་། བྱང་ཆུབ་སེམས་་་་་
དཔའ་ལ་སྟོན་པ་དང་འདྲ་བའི་འདུ་ཤེས་བསྐྱེད་པ་དང་། སེམས་ཅན་ཐམས་་་་་
ཅད་ལ་ལྷག་པའི་བསམ་པས་གནས་པ་དང་། རང་གིས་བསྡུ་བར་བྱ་བའི་སེམས་
ཅན་རྫོགས་པའི་བྱང་ཆུབ་འཛིན་དུ་འཇུག་པའི་དཀར་པོའི་ཆོས་བཞི་སྒྲུབ་པ་ལ་་་
བསླབ་པར་བྱའོ། །གསུམ་པ་རྗེས་ཆོག་ནི། གལ་ཏེ་སྨོན་སེམས་ཀྱི་བསླབ་བྱ་ལས་
ཉམས་པ་སོགས་བྱུང་ན། སྟོབས་བཞི་ཚང་བས་བཤག་པར་བྱའོ།། །
གཉིས་པ་འཇུག་སེམས་ལེན་པའི་ཚུལ་ལ་གཉིས། བླ་མ་ཡོད་པའི་ཆོ་ག་དང་།
བླ་མ་མེད་པའི་ཆོ་ག་གཉིས།
• 82 •



དང་པོ་ལ་ལྔ། གསོལ་བ་གདབ་པ། ཚོགས་སྒྲུབ་པ། སྡོམ་པ་མྱུར་དུ་་་་
བསྐུལ་བ། སྤྲོ་བ་བསྐྱེད་པ། བར་ཆད་དྲི་བའོ། །དང་པོ་ལ་གཉིས། གང་ཟག་
གི་ཁྱད་པར་དང་། ཆོ་གའི་ཁྱད་པར་རོ། །
དང་པོ་ལ་གཉིས། རྟེན་གྱི་ཁྱད་པར་དང་། ཡུལ་གྱི་ཁྱད་པར། རྟེན་གྱི་
ཁྱད་པར་ནི་སྡོམ་པ་ལེན་པ་སོགས་བྱང་སེམས་ཀྱི་བསླབ་པ་ཚུལ་ཁྲིམས་གསུམ་ལ་་
བསམ་པ་ཐག་པ་ནས་སློབ་པར་འདོད་ཅིང་། རྫོགས་པའི་བྱང་ཆུབ་ཏུ་སྨོན་ལམ་
བཏབ་པ་སྟེ། གདམས་ངག་བཞིན་དུ་སྨོན་པའི་སེམས་བསྐྱེད་པའོ། །ཡུལ་གྱི་་་་
ཁྱད་པར་ནི་སྡོམ་པ་འབོགས་པ་པོ་བྱང་ཆུབ་སེམས་དཔའི་སྡོམ་པ་ལ་གནས་པ། །
ཐེག་པ་ཆེན་པོ་ལ་མཁས་པ། གསོལ་བ་བཏབ་པས་ཚིག་འཛིན་ནུས་ཤིང་དོན་གོ་
ནུས་པ། སྡོམ་པ་འབོགས་པའི་ཚིག་བརྡ་སྤྲོད་པ་ལ་མཁས་པ། བསླབ་པ་གུས་པ།
ལོངས་སྤྱོད་ལ་སྲེད་པ་ཆུང་བ་ཞིག་དགོས་སོ། །ཆོ་གའི་ཁྱད་པར་ནི། ལེན་པ་་་་
པོས་ཡུལ་གྱི་ཞབས་ལ་ཕྱག་བྱས། མཎྜལ་ཕུལ། ཐལ་མོ་སྦྱར་ནས་ཙོག་པུར་་་་་་
འདུག་སྟེ། བདག་རིགས་ཀྱི་བུ་ཁྱོད་ལས་བྱང་ཆུབ་སེམས་དཔའི་ཚུལ་ཁྲིམས་ཀྱི་ས་
སྡོམ་པ་ཡང་དག་པར་བླངས་པ་ནོད་པར་འཚལ་བགྱིས། དེ་ལ་གནོད་པ་མ་་་་་
མཆིས་ན། བདག་ལ་ཐུགས་བརྩེ་བའི་སླད་ཅུང་ཟད་ཅིག་གསན་ཅིང་བསྩལ་བའི་
རིགས་སོ། ཞེས་གསོལ་བ་བཏབ་སྟེ། སྡོམ་པ་འབོགས་པ་པོས་བྱང་སེམས་ཀྱི་་་་
སྡོམ་པའི་ཕན་ཡོན། འཇིག་རྟེན་ཁམས་ཀྱི་སངས་རྒྱས་རེ་རེ་ལ་ཡང་སངས་རྒྱས་་
ཀྱི་ཞིང་ཐམས་ཅད་རིན་པོ་ཆེ་དབང་གི་རྒྱལ་པོས་བཀང་ནས། བསྐལ་བའི་བར་
དུ་ཕུལ་བ་ལས་ཀྱང་གང་ཟག་ཅིག་གིས། བྱང་ཆུབ་ཏུ་སེམས་བསྐྱེད་ནས་ཕ་རོལ་
ཏུ་ཕྱིན་པ་དྲུག་ལ་བསླབ་པར་བྱའོ། ། །སྙམ་པའི་སེམས་བསྐྱེད་པ་ཙམ་ཡང་སེམས་
ཆེན་པོར་གསུངས་པ་སོགས་མདོ་ལས་གསུངས་པ་བརྗོད་ནས། དེའི་རྗེས་སུ།
རིགས་ཀྱི་བུ་ཉོན་ཅིག ཁྱོད་འདི་ལྟར་སེམས་ཅན་མ་བསྒྲལ་བ་རྣམས་སྒྲོལ་བ་དང་།
• 83 •



་
།
དབུགས་མ་ཕྱུང་པ་རྣམས་དབུགས་དབྱུང་བ་དང་། ཡོངས་སུ་མྱ་ངན་ལས་མ་་་་
འདས་པ་རྣམས་ཡོངས་སུ་མྱ་ངན་ལས་འདའ་བ་དང༌། སངས་རྒྱས་ཀྱི་གདུང་་་་་
རྒྱུན་མི་བཅད་པར་འདོད་དམ། དེ་ལ་ཁྱོད་ཀྱི་སེམས་བརྟན་པ་དང་། ཡི་དམ་
བརྟན་པར་བྱའོ། །ཞེས་དེ་ལྟར་བརྗོད་པར་བྱའོ། །གཉིས་པ་ཚོགས་སྒྲུབ་པ་ནི།
སྔར་ལྟར་གནས་ཁང་བྱི་དོར་དང་། རྟེན་གསུམ་བཤམས་པ་སོགས་བྱས། ཕྱོགས་
བཅུའི་སངས་རྒྱས་བྱང་སེམས་རྣམས་མདུན་དུ་བསམས་ནས། མཆོད་པ་དང་་་་
མཎྜལ་སོགས་དབུལ་བར་བྱའོ། །གསུམ་པ་མྱུར་དུ་བསྐུལ་བ་ནི། སྡོམ་པ་ལེན་པ་
པོས་ཐལ་མོ་སྦྱར་བ་སོགས་སྔར་ལྟར་སྤྱོད་ལམ་བྱས་ནས་ཁྱིམ་པ་ཡིན་ན་རིགས་ཀྱི་
བུ། རབ་བྱུང་ཡིན་ན་རང་ལས་གཞོན་ན། ཚེ་དང་ལྡན་པ། རྒན་པ་ཡིན་ན་་་་་
བཙུན་པས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བདག་ལ་
བསྩལ་དུ་གསོལ། མྱུར་དུ་བསྩལ་དུ་གསོལ་ཞེས་ལན་གསུམ་གསོལ་བ་གདབ་བོ། །
བཞི་པ་སྤྲོ་བ་བསྐྱེད་པ་ནི། སེམས་དང་བས། ད་ནི་རིང་པོར་མི་ཐོགས་་་
པར་སེམས་ཀྱི་གཏེར་ཆེན་པོ། བླ་ན་མེད་པ་ཟད་མི་ཤེས་ཤིང་དཔག་ཏུ་མེད་པ་་་
ཐོབ་པར་འགྱུར་སྙམ་དུ་བསམ་ཞིང་། ཅང་མི་སྨྲ་བར་ཐལ་མོ་སྦྱར་ཏེ་འདུག་པར་
བྱའོ། །
ལྔ་པ་བར་ཆད་དྲི་བ་ནི། ལེན་པ་པོ་ལ་འབོགས་པ་པོས། རིགས་ཀྱི་བུ་མིང་
འདི་ཞེས་བྱ་བ་ཁྱོད་བྱང་ཆུབ་སེམས་དཔའ་ཡིན་ནམ། བྱང་ཆུབ་ཏུ་སྨོན་ལམ་་་་་
བཏབ་བམ། ཞེས་དྲིས་ལ། དེས་ཀྱང་ལེགས་སོ་ཞེས་ཁས་བླངས་སོ། །གཉིས་པ་
དངོས་གཞིའི་ཆོ་ག་ནི། ཆོ་གའི་བརྡ་དོན་རྣམས་ལེགས་པར་འཕྲོད་པར་བྱས་ལ།
འདི་སྐད་ཅེས་བརྗོད་པར་བྱ་སྟེ། རིགས་ཀྱི་བུ་མིང་འདི་ཞེས་བྱ་བ་ཁྱོད་འདས་་་
པའི་བྱང་ཆུབ་སེམས་དཔའ་ཐམས་ཅད་ཀྱི་བསླབ་པའི་གཞིར་གྱུར་པ་གང་ཡིན་པ་
རྣམས་དང་། ཚུལ་ཁྲིམས་སུ་གྱུར་པ་གང་ཡིན་པ་རྣམས་དང་། མ་འོངས་པའི་་་



བྱང་ཆུབ་སེམས་དཔའ་ཐམས་ཅད་ཀྱི་བསླབ་པའི་གཞིར་གྱུར་པ་གང་ཡིན་པ་་་་་
རྣམས་དང་། ཚུལ་ཁྲིམས་སུ་གྱུར་པ་གང་ཡིན་པ་དང་། ད་ལྟ་ན་ཕྱོགས་བཅུ་་་་
དག་ན། ད་ལྟར་བྱུང་བའི་བྱང་ཆུབ་སེམས་དཔའ་ཐམས་ཅད་ཀྱི་བསླབ་པའི་གཞི་
གང་ཡིན་པ་རྣམས་དང༌། ཚུལ་ཁྲིམས་གང་ཡིན་པ་དང༌། བསླབ་པའི་གཞི་གང་
དང་། ཚུལ་ཁྲིམས་གང་ལ་འདས་པའི་བྱང་ཆུབ་སེམས་དེ་ཐམས་ཅད་ཀྱིས་བསླབ་
པར་གྱུར་པ་དང་། མ་འོངས་པའི་བྱང་ཆུབ་སེམས་དཔའ་ཐམས་ཅད་སློབ་པར་་་
གྱུར་པ་དང་། ཕྱོགས་བཅུ་དག་ན་ད་ལྟར་བྱུང་བའི་བྱང་ཆུབ་སེམས་དཔའ་་་་
ཐམས་ཅད་ད་ལྟ་ན་སློབ་པ། བྱང་ཆུབ་སེམས་དཔའི་བསླབ་པའི་གཞི་ཐམས་ཅད་
དང༌། བྱང་ཆུབ་སེམས་དཔའི་ཚུལ་ཁྲིམས་ཐམས་ཅད་སྡོམ་པའི་ཚུལ་ཁྲིམས་དང་།
དགེ་བའི་ཆོས་སྡུད་པའི་ཚུལ་ཁྲིམས་དེ། སེམས་ཅན་གྱི་དོན་བྱ་བའི་ཚུལ་ཁྲིམས་་
ང་ལས་ནོད་དམ། ཞེས་ལན་གསུམ་གྱི་བར་དུ་ལན་རེ་རེའི་མཐར་དྲིས་ཤིང་ནོད་
ལགས་སོ། །ཞེས་ལན་གསུམ་ཁས་བླང་བར་བྱའོ། །མཇུག་གི་ཆོ་ག་ལ་བཞི་ལས། །
མཁྱེན་པར་གསོལ་བ་ནི། དེ་བཞིན་གཤེགས་པའི་སྐུ་གཟུགས་དེ་ཉིད་ཀྱི་སྤྱན་སྔར་
ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་བཞུགས་ཤིང་འཚོ་བ་ཐམས་
ཅད་ཀྱི་ཞབས་ལ་བཏུད་དེ། ཐལ་མོ་སྦྱར་ནས་བྱང་ཆུབ་སེམས་དཔའི་མིང་འདི་་་
ཞེས་བགྱི་བ་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླང་བ་་
ལ་བདག་དབང་དུ་གྱུར་པར་ཕྱོགས་བཅུའི་འཇིག་རྟེན་གྱི་ཁམས་མཐའ་ཡས་མུ་་་
མེད་པ་དག་ཏུ་འཕགས་པའི་མཆོག་ལྐོག་ཏུ་གྱུར་པ་ཐམས་ཅད་ཀྱང་། ཐམས་་་་
ཅད་དུ་སེམས་ཅན་ཐམས་ཅད་ལྐོག་ཏུ་གྱུར་པའི་ཐུགས་མངའ་བ་རྣམས་ལ་མཁྱེན་
པར་གསོལ་ཞེས་ལན་གསུམ་གྱི་བར་དུ་བརྗོད་པར་བྱའོ། །
གཉིས་པ་གཟེངས་བསྟོད་པ་ནི། འདི་ནི་ཆོས་ཉིད་ཡིན་ཏེ། སྡོམ་པ་བླངས་
པའི་ལས་རྫོགས་མ་ཐག་ཏུ། ཕྱོགས་བཅུའི་འཇིག་རྟེན་གྱི་ཁམས་མུ་མེད་པ་དག་
• 85 •



ན་སངས་རྒྱས་དང་། ས་ཆེན་པོར་ཆུད་པའི་བྱང་ཆུབ་སེམས་དཔའ་བཞུགས་ཏེ་་
འཚོ་བ་རྣམས་ལ། བྱང་སེམས་ཀྱི་རྒྱལ་སྲས་ཀྱི་སྡོམ་པ་ཡང་དག་པར་ནོད་དོ་སྙམ་
དུ་དགོངས་པར་འགྱུར་བ་དེ་ལྟ་བུའི་ལྟས་གདན་གཡོ་བ་སོགས་འབྱུང་ངོ༌། །དེའི་
རྗེས་ལ་གང་དུ་ལ་གང་འདྲ་བ་གཅིག་གིས་བླང་སྙམ་དུ་དགོངས་པར་གྱུར་ཏེ།
དགོངས་པར་འགྱུར་ན་ཡེ་ཤེས་ཀྱི་གཟིགས་པ་འཇུག་གོ །གཟིགས་པ་དེས་བྱང་་་
སེམས་མིང་འདི་ཞེས་བྱ་བས། འཇིག་རྟེན་གྱི་ཁམས་ག་གེ་མོ་ཞིག་ཏུ་བྱང་སེམས་
མིང་འདི་ཞེས་བྱ་བ་ལས། བྱང་སེམས་ཀྱི་ཚུལ་ཁྲིམས་ཀྱི་སྡོམ་པ་ཡང་དག་པར་་་་
ལེགས་པར་ནོད་དོ། །ཞེས་པ་དེ་ལྟར་ཐུགས་སུ་ཆུད་པར་འགྱུར་ཏེ། རྒྱལ་བ་་་་་
རྣམས་ཀྱི་བུ་དང་འདྲ་བ་དང་། རྒྱལ་སྲས་རྣམས་ཀྱི་སྤུན་དང་འདྲ་བར་བར་ཆད་
མེད་པར་དོན་གྲུབ་པར་གྱུར་ཅིག ཅེས་དགོངས་པ་བཟང་པོས་སོ་སོ་ནས་ཐུགས་
བརྩེ་བར་མཛོད། །
གསུམ་པ་གཏང་རག་གི་མཆོད་པ་ནི། དཔོན་སློབ་གཉིས་ཀས་ཕྱོགས་་་་་
བཅུའི་འཇིག་རྟེན་གྱི་ཁམས་མཐའ་ཡས་མུ་མེད་པ་དག་ན་བཞུགས་པའི་སངས་་་
རྒྱས་དང་བྱང་ཆུབ་སེམས་དཔའ་དེ་དག་ལ་སླར་ཡང་སྔར་བཞིན་དུ་མཆོད་པ་བྱས་
ལ། ཞབས་ལ་གཏུགས་པར་མོས་ནས། ཕྱག་ནས་ལྡང་བར་བྱའོ། །
བཞི་པ་སྡོམ་པ་གྱ་ཚོམ་དུ་མི་བསྒྲག་པ་ནི། བྱང་སེམས་ཀྱི་སྡོམ་པ་བླངས་་་
ཀྱང་བྱང་སེམས་ཀྱི་སྡོམ་པ་ལ་མ་དད་པ་དང་། བྱང་སེམས་ཀྱི་སྡོམ་པ་བསྒྲག་པར་
མི་བྱའོ། །
གཉིས་པ་བླ་མ་མེད་པའི་ཆོ་ག་ནི། བར་ཆད་དྲི་བ་དང་། མཁྱེན་པར་་་་་
གསོལ་བ་དང་། སྡོམ་པ་གྱ་ཚོམ་དུ་མི་བསྒྲག་པ་དང་། གསོལ་བཏབ་ཀྱི་སྐབས་
ཀྱི་ཡུལ་གྱི་བླ་མའི་ཆོ་ག་རྣམས་བཞག་ནས། གཞན་བླ་མ་ཡོད་པའི་ཆོ་ག་ཇི་ལྟ་བ་
བཞིན་བྱེད་ལ། དང་པོའི་སྐབས་སུ་སྐུ་གཟུགས་ཀྱི་སྤྱན་སྔར་ཐལ་མོ་སྦྱར་བ་་་་་
• 86 •



སོགས་ཀྱི་སྤྱོད་ལམ་སྔར་བཞིན་བྱས་ནས། བདག་མིང་འདི་ཞེས་བགྱི་བ་ཕྱོགས་་་
བཅུའི་དེ་བཞིན་གཤེགས་པ་དང་ས་ཆེན་པོ་ལ་བཞུགས་པའི་བྱང་ཆུབ་སེམས་་་་་་
དཔའ་ཐམས་ཅད་ལ་གསོལ་བར་འཚལ་ཏེ། དེ་དག་གི་སྤྱན་སྔར་བྱང་ཆུབ་སེམས་
དཔའི་བསླབ་པའི་གཞི་ཐམས་ཅད། བྱང་ཆུབ་སེམས་དཔའི་ཚུལ་ཁྲིམས་དང་་་་
དགེ་བའི་ཆོས་སྡུད་པའི་ཚུལ་ཁྲིམས་དང་། སེམས་ཅན་གྱི་དོན་བྱ་བའི་ཚུལ་་་་
ཁྲིམས་གང་ལ་འདས་པའི་བྱང་ཆུབ་སེམས་དཔའ་ཐམས་ཅད་ཀྱིས་བསླབ་པ་དང་།
མ་འོངས་པའི་བྱང་སེམས་ཐམས་ཅད་ཀྱིས་བསླབ་པར་འགྱུར་བ་དང༌། ཕྱོགས་་་
བཅུ་ན་ད་ལྟར་བྱུང་བའི་བྱང་ཆུབ་སེམས་དཔའ་ཐམས་ཅད་ཀྱིས་ད་ལྟ་སློབ་པ་་་་
རྣམས་བདག་གིར་ཡང་དག་པར་བླང་ངོ༌། །ཞེས་ལན་གསུམ་བརྗོད་ནས་ལྡང་་་་་
བར་བྱའོ། ། ་
དེས་སྤྱིའི་དོན་མདོ་ཙམ་བཤད་ནས། ད་ནི་སྐབས་སུ་བབ་པ་གཞུང་གི་ཚིག་
དོན་བཤད་པར་བྱ་སྟེ། སངས་རྒྱས་སྲས་དང་བཅས་པ་ལ། གུས་པས་ཕྱག་་་་་
འཚལ་ཅི་ནུས་མཆོད། །ཅེས་པ་ལ་སྤང་རྟོགས་ཡོངས་སུ་རྫོགས་པའི་སངས་རྒྱས་་་
དང་། དེས་ཡོངས་སུ་གྱུར་པ་བཟུང་བའི་སྒོ་ནས་བསྐྲུན་པའི་སྲས་བྱང་སེམས་་་་
དང་བཅས་པ་ལུས་ངག་ཡིད་གསུམ་གུས་པས་ཕྱག་འཚལ་ནས། ཅི་ནུས་པ་སྟེ་ཇི་
ལྟར་འབྱོར་བའི་མཆོད་པས་མཆོད་པར་བྱའོ། །འདིས་གསོལ་བཏབ་དང་ཚོགས་
སྒྲུབ་པ་གཉིས་བསྟན། ཕྱོགས་དུས་ཀུན་ནས་བཞུགས་པ་ཡིས། །བྱང་ཆུབ་སེམས་
དཔའ་རྣམས་ཀྱི་ཁྲིམས། །བསོད་ནམས་ཀུན་གྱི་གཏེར་གྱུར་གང་། །ཞེས་པ་ལ།
ཤར་ལ་སོགས་པའི་ཕྱོགས་བཅུ་དང་འདས་པ་ལ་སོགས་པའི་དུས་གསུམ་པོ་ཀུན་ན་
བཞུགས་པའི་གཞན་དོན་དུ་བྱང་ཆུབ། སྐུ་གསུམ་ལ་སེམས་དཔའ་རྣམས་ཀྱིས་་་
བསླབ་པར་བྱ་བའི་ཚུལ་ཁྲིམས་ཟད་མི་ཤེས་པའི་བསོད་ནམས་ཀུན་གྱི་གཏེར་དུ་་
གྱུར་པ་གང་ཡིན་པ་དེ་ནི་ཞེས་པས་དངོས་གཞིའི་ཆོ་ག་དང་། སྤྲོ་བ་བསྐྱེད་པ་་་་
• 87 ，



གཉིས་བསྟན། བསམ་པ་དག་པའི་ཞེས་པ་ལ། བསམ་པ་དག་པ་སྟེ་སྙིང་ཐག་པ་
ནས་སྡོམ་པ་ལེན་པར་འདོད་པའི་ཞེས་པ་འདིས་སྡོམ་པ་ལེན་པའི་རྟེན་བསྟན།
བླ་མ་སྡོམ་པ་གནས་ཤིང་མཁས། །ནུས་དང་ལྡན་ལ་བླང་བར་བྱ། །ཞེས་པ་སྟེ།
བླ་མ་བྱང་ཆུབ་སེམས་དཔའི་སྡོམ་པ་ལ་གནས་ཤིང་། ཐེག་པ་ཆེན་པོའི་དོན་ལ་
མཁས་ལ་ཆོ་གའི་ཚིག་བརྡ་སྤྲོད་པ་ལ་མཁས་པ། གསོལ་བ་བཏབ་པའི་ཚིག་དོན་
གོ་བའི་ནུས་པ་དང་ལྡན་པ་ལ་བླང་བར་བྱའོ། །འདིས་ནི་ལེན་པའི་ཡུལ་བསྟན་ཏོ། །
དེ་ཚེ་དེ་ལ་དགེ་བའི་ཕྱིར། །རྒྱལ་བ་སྲས་དང་བཅས་རྣམས་ཀྱིས། །དགེ་བའི་་་་
ཐུགས་ཀྱིས་རྟག་པར་ཡང་། །བུ་སྡུག་འདྲ་བ་དགོངས་པར་གྱུར། །ཞེས་གསུངས་
ཏེ། དེ་ལ་བྱང་ཆུབ་སེམས་དཔའ་དེའི་རྒྱུད་ལ་བྱང་ཆུབ་སེམས་དཔའི་སྡོམ་པ་་་་
སྐྱེས་པ་དེའི་ཚེ་བྱང་སེམས་དེ་ལ་དགེ་བ་མི་ཟད་པའི་གཏེར་དུ་གྱུར་པའི་ཕྱིར། མི་
མཐུན་ཕྱོགས་མཐའ་དག་ལས། རྒྱལ་བ་སྲས་དང་བཅས་པ་རྣམས་ཀྱི་དགེ་བ་སྟེ།
བརྩེ་བའི་ཐུགས་ཀྱིས་དུས་རྟག་པར་ཡང་བུ་སྡུག་པ་དང་འདྲ་བར་བར་ཆད་མེད་་
པར་དོན་འགྲུབ་པར་གྱུར་ཅིག ཅེས་དགོངས་པ་བཟང་པོས་སོ་སོ་ནས་ཐུགས་་་
བརྩེ་བ་མཛད་པར་འགྱུར་རོ། འདིས་ནི་གཟེངས་བསྟོད་པ་དང་མཁྱེན་གསོལ་་་
བསྟན་ཏོ། །
གཉིས་པ་བསླབ་པ་མི་ཉམས་པར་བསྲུང་བའི་ཚུལ་ལ། བསྲུང་ཚུལ་སྤྱིར་་་་་
བསྟན་པ་དང་། བྱེ་བྲག་ཏུ་བཤད་པ་གཉིས། །
དང་པོ་ནི། གཞན་རྣམས་དང་ནི་བདག་ལའང་རུང་། །སྡུག་བསྔལ་ཡིན་་་
ཡང་གང་ཕན་དང་། །ཕན་དང་བདེ་བ་རྣམས་བྱས་ཏེ། །བདེ་ཡང་མི་ཕན་མི་་་་
བྱའོ། །ཞེས་པ་ལ། སྤྱིར་བྱང་སེམས་ཀྱི་སྡོམ་པ་བསྲུང་བ་ལ། སྡོམ་པ་དང་་་་་་
འགལ་བའི་ལྟུང་བ་དང་། ལྟུང་བ་མ་ཡིན་པ་ཤེས་དགོས་ཏེ། མི་ཤེས་པ་ལྟུང་བ་
འབྱུང་བའི་རྒྱུར་འཕགས་པ་ཐོགས་མེད་ཀྱིས་བཤད་པའི་ཕྱིར། ཤེས་པར་བྱེད་པ་
• 88 •



ལ་ཡང་། བྱང་སེམས་ཀྱི་བསླབ་བྱ་སྟོན་པའི་མདོ་དང་དགོངས་འགྲེལ་ཆེན་པོ་་་་
རྣམས་དང༌། མ་མཐའ་བསྟན་བཅོས་འདི་ཙམ་རེ་ལ་ཐོས་པ་བྱེད་དགོས་ཏེ།
རང་དགར་ཅི་རུང་རུང་ལ་ཞུགས་པས་བྱང་སེམས་སྡོམ་པའི་སྤང་བླངས་སོ་སོར་མ་
ཤེས་པའི་ཕྱིར་དང༌། མདོ་སྡེ་རྣམས་ལ་བལྟ་དགོས་པ་སྤྱོད་འཇུག་སོགས་ཀྱི་ལུང་
གིས་བསྒྲུབས་ཟིན་པའི་ཕྱིར། གཞན་ཡང་བྱང་སེམས་གྱི་བྱ་བ་ལ་བརྟགས་ནས་་་
འཇུག་ཅིང་། བྱ་བར་མི་རིགས་པ་སྤོང་བའི་སྒོ་ནས་བསྲུང་བ་ཞིག་དགོས་ཏེ། མ་
བརྟགས་པར་ཞུགས་པ་དང་མི་རིགས་པར་བྱས་པ་ལ་ཡང་ལྟུང་བར་འགྱུར་བའི་་་
ཕྱིར། དེས་ན་རང་གཞན་ལ་འཕྲལ་ཕུགས་ཐམས་ཅད་དུ་ཕན་པ་ནི་མཐའ་ཅིག་
སྒྲུབ། གནོད་པ་ནི་མཐའ་ཅིག་ཏུ་སྤང་དགོས་ལ། འདྲེས་མ་ནི་རང་ལས་རྒྱུད་ཐ་
དད་པའི་སེམས་ཅན་གཞན་རྣམས་དང་། འདི་བྱང་སེམས་འདི་ལའང་རུང་།
ཚེ་འདིར་ཅུང་ཟད་སྡུག་བསྔལ་འགྱུར་བ་ཡིན་ཡང་ཕྱི་མ་ལ་གང་ཕན་དང་།
གཉིས་ཀ་རུ་ཕན་པ་དང་བདེ་བ་རྣམས་བྱ་སྟེ། བྱང་སེམས་ནི་གཞན་འཁོར་བའི་
སྡུག་བསྔལ་ལས་འདོན་པའི་ཐབས་འབའ་ཞིག་ལ་ཞུགས་པའི་ཕྱིར། འདིར་ཅུང་
ཟད་བདེ་བའི་རྒྱུར་གྱུར་ཀྱང་ཕུགས་སུ་མི་ཕན་པར་གནོད་ན་མི་བྱ་སྟེ། དེ་ཙམ་་་
གྱིས་གང་ཟག་དེ་ལ་ཕན་བཏགས་པར་མི་འགྱུར་ཞིང་། གནོད་པར་འགྱུར་བའི་
ཕྱིར། །
གཉིས་པ་བསྲུང་ཚུལ་བྱེ་བྲག་ཏུ་བཤད་པ་ལ། ལྟུང་བ་ངོས་བཟུང་བ་དང་།
དེས་མི་གོས་པར་བསྲུང་འདོད་བསྐྱེད་པ་གཉིས། དང་པོ་ལ་ཕམ་པའི་སྡེ་ཚན་་་་་
བཤད་པ་དང༌། ཉེས་བྱས་ཀྱི་སྡེ་ཚན་བཤད་པ་གཉིས། དང་པོ་ལ། ཡན་ལག་
ཐུན་མོང་བ་དང༌། ཐུན་མོང་མ་ཡིན་པ་སོ་སོར་བཤད་པ་གཉིས། དང་པོ་ནི།
ཉོན་མོངས་དྲག་ལས་བྱུང་བ་ཡི། །སྡོམ་པ་ཞིག་པ་གང་གྱུར་པ། །དེ་ཡི་ཉེས་པ་་་
བཞི་པ་ནི། །ཕམ་པ་འདྲ་བར་དགོངས་པ་ཡིན། །ཞེས་པ་ལ། སེམས་རྒྱུད་རབ་
• 5) •



ཏུ་མ་ཞི་བར་བྱེད་པས་ནི། ཉོན་མོངས་དྲག་པོ་སྟེ། ཀུན་དཀྲིས་ཆེན་པོ་ལས་བྱུང་ ་
བའི་སྡོམ་པ་ཞིག་པ་སྟེ། ཉམས་པར་གང་གྱུར་པ་དེའི་ཉེས་པ་བཞི་པོ་ནི། སོ་་་་
ཐར་གྱི་སྡོམ་པ་ཕམ་པ་བཞི་པོ་དང་། སྡོམ་པ་ཉམས་ཤིང་མི་མཐུན་ཕྱོགས་ཀྱི་ཚུར་
གཉེན་པོ་ཕམ་པར་བྱས་པ་ཙམ་འདྲ་བར་དགོངས་པ་ཡིན་གྱི། ཐམས་ཅད་་་་་
འདྲ་བ་ནི་མིན་ཏེ། སོ་ཐར་གྱི་སྡོམ་པ་རྩ་ལྟུང་བྱུང་ནས་ཆོ་ག་སླར་ཡང་བླང་དུ་་་
མེད་ལ། བྱང་སེམས་ཀྱི་སྡོམ་པ་ནི་རྩ་ལྟུང་བྱུང་ཡང་ཆོ་གས་སླར་ཡང་བླང་དུ་ཡོད་
པའི་ཕྱིར། འདྲ་བའི་དོན་དུ་བྱང་ཆུབ་བཟང་པོས་འཆད་ལུགས་གཞན་ཡང་ཡོད་
དོ། །འོ་ན་ཀུན་དཀྲིས་ཆེན་པོ་དེ་གང་ཡིན་ཞེ་ན། ཕམ་པའི་གནས་ལྟ་བུའི་ཆོས་
བཞི་པོ་འདི་དག་རྒྱུན་མ་ཆད་པར་ཀུན་ཏུ་སྤྱོད་པ་དང་། ངོ་ཚ་ཤེས་པ་དང༌། །
ཁྲེལ་ཡོད་པ་ཆུང་ངུ་ཙམ་ཡང་མི་བསྐྱེད་པ་དང་། དེས་མགུ་བར་བྱེད་ཅིང་དེ་ལ་་
དག་པ་དང་། དེ་ཉིད་ལ་ཕན་ཡོན་དུ་ལྟ་བ་ཅན་དུ་གྱུར་པ་དེ་ནི་ཀུན་དཀྲིས་ཆེན་
པོ་ཡིན་པར་ལྟ་བར་བྱའོ། ཞེས་བྱང་ས་ལས་བཤད་པ་ལ་ཡན་ལག་བཞི་ལས།
དང་པོ་རྒྱུན་མ་ཆད་པ་ཞེས་པ་ལ་ཁ་ཅིག་ལན་གཉིས་ཡན་ཆད་བྱས་པ་ལ་འདོད། །
ཁ་ཅིག་སྦྱོར་དངོས་རྗེས་ཚང་བ་ལ་འདོད་ཀྱང་། འགྲེལ་པ་གསར་མ་ལས། ཕྱིར་
ཞིང་རྒྱུན་མ་ཆད་པར་ཞེས་གསུངས་པས། ཕྱིས་ཀྱང་སྤྱོད་འདོད་ཡོད་པ་ལ་བྱའོ། །
ཡན་ལག་གཉིས་པ་ལ། རང་ལ་ལྟོས་པའི་ངོ་ཚ་དང༌། གཞན་ལ་ལྟོས་པའི་ཁྲེལ་་
ཡོད་ཆུང་ངུ་ཙམ་ཡང་མེད་པ་ལ་བྱང་སར་བཤད་པ་ལྟར་བྱའོ། །ཡན་ལག་གསུམ་
པ་ནི་བྱ་བ་དེ་ལ་ངོ་མི་ཚ་བའི་མགུ་བ། ཁྲེལ་མེད་པ་ཉིད་ཀྱིས་དགའ་བ་ལ་རྒྱ་་་་
མཚོའི་སྤྲིན་ལས་བཤད་པས། བྱ་བ་དེ་ལ་དགའ་ཞིང་མགུ་བར་བྱའོ། །ཡན་ལག་
བཞི་པ་ནི། དེ་ལ་ཡོན་ཏན་དུ་མི་ལྟ་བ་ཉེས་དམིགས་སུ་མི་ལྟ་བ་ལ་རྒྱ་མཚོའི་སྤྲིན་
དང་ཛྙཱ་ན་སུ་ཏྲས་བཤད་པས། ཉེས་དམིགས་སུ་མི་བལྟ་བ་ལ་བྱའོ། །དེ་ན་བྱ་བ་
དེ་ད་དུང་སྤྱོད་འདོད་ཡོད་པ། ངོ་ཚ་དང་ཁྲེལ་ཡོད་ཀྱི་བསམ་པ་ཆུང་ངུ་ཙམ་ཡང་
• 90 •



མ་སྐྱེས་པར་བྱ་བ་དེ་ལ་དགའ་ཞིང་མགུ་བ་དང༌། ཉེས་དམིགས་སུ་མི་བལྟ་བ་སྟེ།
བཞི་པོ་དེ་སྦྱོར་བ་ཙམ་ནས་བྱ་བ་རྫོགས་ཀྱི་བར་དུ་རྒྱུན་མ་ཆད་པར་སྤྱོད་པ་ལ་བྱའོ།།
གཞན་བྱང་ཆུབ་སེམས་དཔའི་སྡོམ་པ་དང་ལྡན་པ། ཤེས་པ་རང་བཞིན་དུ་གནས་
པ་ཞིག་དགོས་ཏེ། དེ་གཉིས་མིན་པ་ལ་བྱང་སེམས་ཀྱི་བསླབ་པ་བཅས་པ་མེད་པ་
པའི་ཕྱིར། ཞར་ལ་ཀུན་དཀྲིས་ཆུང་འབྲིང་གཉིས་ངོས་བཟུང་བ་ནི། སྔར་བའི་་
ཡན་ལག་བཞི་པོ་དེ་དག་ལས་ཉེས་དམིགས་སུ་མི་ལྟ་བ་ཡོད་ལ། གཞན་རྣམས་མ་
ཚང་ཡང་ཀུན་དཀྲིས་འབྲིང་ངོ༌། །ཉེས་དམིགས་སུ་བལྟ་བ་ཡོད་ན་གཞན་རྣམས་
ཚང་ཡང་ཀུན་དཀྲིས་ཆུང་ངུ་ཡིན་ནོ།།
གཉིས་པ་ཐུན་མོང་མ་ཡིན་པ་སོ་སོར་བཤད་པ་ལ། གཞུང་འདི་ནས་བཤད་
པའི་ཕམ་པ་དང་། ཞར་ལ་གཞན་ནས་བཤད་པའི་ཕམ་པའི་རྣམ་གཞག་གཉིས།
དང་པོ་ལ། བདག་བསྟོད་གཞན་སྨོད་ཀྱི་ཕམ་པ། ཆོས་ནོར་མི་སྦྱིན་པའི་
ཕམ་པ། བཤད་སྦྱང་མི་ཉན་པའི་ཕམ་པ། ཐེག་པ་ཆེན་པོ་སྤོང་བའི་ཕམ་པ་དང་
བཞི། །
དང་པོ་ནི། རྙེད་དང་བཀུར་སྟི་ཆགས་པ་ཡི། །བདག་བསྟོད་གཞན་ལ་་་་
སྨོད་པ་དང་། །ཞེས་པ་ལ། རང་དང་རིགས་མཐུན་པའི་འགྲོ་བ་སྨྲ་ཤེས་ཤིང་་་་
དོན་གོ་བ། རང་ལས་རྒྱུད་ཐ་དད་པ་ལ་ཟས་དང་གོས་ལ་སོགས་པ་རྙེད་པ་དང༌།
ཁྲི་དང་སྟན་མཐོན་པོ་ལ་འཇོག་པ་ལ་སོགས་པའི་བཀུར་སྟི་ལ་ཕོངས་པ་སོགས་་་་
སྙིང་བརྩེ་བའི་ཕྱིར་མ་ཡིན། རྙེད་བཀུར་རང་གི་ངོ་བོ་ལ་ཆགས་པས་ཀུན་ནས་་་
བསླངས་ནས་རང་གི་ཡོན་ཏན་བརྗོད་པའི་བདག་བསྟོད། གཞན་ཡོན་ཏན་ཅན་
བཀུར་བའི་གནས་ལ་དེའི་སྐྱོན་བརྗོད་པའི་སྨོད་བྱས་ན། ཕ་རོལ་པོས་དོན་གོ་སྟེ་
རྙེད་བཀུར་ཐོབ་ནས་ཀུན་དཀྲིས་ཚང་ན་རྩ་ལྟུང་དུ་འགྱུར་རོ། །འདི་མན་རྩ་ལྟུང་
རྣམས་ལ་དམིགས་གསལ་ཅན་མ་གཏོགས་པ། ཀུན་དཀྲིས་ཚང་དགོས་པར་ཤེས་ ་
91 :



དགོས་པར་བྱའོ། །འདི་ལ་རྙེད་པ་ཐོབ་པ་ལ་ནོར་མི་ཅིག་པ་དགོས་ཤིང་།
བཀུར་སྟི་ཐོབ་པ་ལ་ནོར་ཅིག་ཀྱང་ཆོག་གོ།
གཉིས་པ་ཆོས་ནོར་མི་སྦྱིན་པ་ནི། སྡུག་བསྔལ་མགོན་མེད་གྱུར་པ་ལ། །
སེར་སྣས་ཆོས་ནོར་མི་སྟེར་དང༌། །ཞེས་པ་ལ། སློབ་པ་པོ་གང་རང་ལ་སློང་བའི་
ཆོས་ནོར་དེས་ཕོངས་པ་ཡིན་པ་བསམ་པ་ཐག་པ་ནས་སློང་བའི་ཕྱིར་ནང་གི་དྲུང་
དུ་འོངས་པ་རང་གིས་མ་སྦྱིན་ན་གཞན་སྟེར་བའི། མགོན་མེད་པའི་ཆོས་ནོར་་་་་
གྱིས་ཕོངས་པའི་སྡུག་བསྔལ་བར་གྱུར་པ་ལ་ཀུན་སློང་སེར་སྣས་རང་ལ་སྦྱིན་རྒྱུ་་་་་
ཡོད་བཞིན་དུ་ཆོས་ནོར་མི་སྟེར་བ་ཐག་བཅད་ན་རྩ་ལྟུང་ངོ༌། །
གསུམ་པ་བཤད་སྦྱང་མི་ཉན་པའི་ཕམ་པ། གཞན་གྱིས་བཤད་ཀྱང་མི་ཉན་
པར། །ཁྲོས་ནས་གཞན་ལ་འཚོག་པ་དང༌། །ཞེས་པ་ལ། བྱང་སེམས་གཞན་ལ་
ཁྲོས་ནས་ཚིག་རྩུབ་སྨྲ་ཞིང་། ཁྲོ་བ་དེའི་དབང་གིས་ལུས་དངོས་སམ་དེ་དང་་་་
འབྲེལ་བའི་དབྱུག་པ་སོགས་ཀྱིས་རང་དང་རིགས་མཐུན་པའི་འགྲོ་བ་གཞན་ལ་་་་
བརྡེག་པ་དང་འཚོག་པ་བྱེད་ན་རྩ་ལྟུང་ངོ༌། །ཕ་རོལ་པོ་གཞན་གྱིས་རང་ལ་སྔར་
གནོད་པ་བྱས་པ་ད་ལྟ་བསམ་པ་ཐག་པ་ནས་བཤད་སྦྱོང་བྱེད་པར་འདོད་པ།
ཆོས་དང་དུས་མཐུན་པར་བཤགས་པའི་བཟོད་གསོལ་བྱེད་པ་ལ་འཁོན་འཛིན་གྱི་
བསམ་པས་ཚིག་མི་ཉན་ཞིང་བཟོད་པ་ཁས་ལེན་ན་རྩ་ལྟུང་ངོ༌།།
བཞི་པ་ཐེག་ཆེན་སྤོང་བའི་ཕམ་པ་ནི། ཐེག་པ་ཆེན་པོ་སྤོང་བྱེད་ཅིང་། །
དམ་ཆོས་འདྲར་སྣང་སྟོན་པའོ། །ཞེས་པ་ལ། ཐེག་པ་ཆེན་པོའི་ཟབ་པ་དང་།།
རྒྱ་ཆེ་བ་གཉིས་ཀ་སྟོན་པའི་གསུང་རབ་ལ། འདི་ནི་བརྗོད་བྱ་དམན་པ་ཡིན་པས།
ཡེ་ཤེས་ཀྱི་རྟེན་མིན། བརྗོད་བྱེད་དམན་པས་བསོད་ནམས་ཀྱི་རྟེན་མ་ཡིན།
བྱེད་པ་པོ་དམན་པས་དེ་བཞིན་གཤེགས་པས་གསུངས་པ་མིན། དེའི་ཕྱིར་སེམས་
ཅན་ལ་ཕན་བདེར་འགྱུར་བ་མིན་ནོ། །ཞེས་སྤོང་བར་བྱེད་ཅིང་སྐུར་བ་འདེབས་
•)?



ན་རྩ་ལྟུང་ངོ༌། །དམ་ཆོས་ལྟར་སྣང་བ་ནག་པོའི་བསྟན་པ་དང་རྗེས་སུ་མཐུན་་་་་
པའི་ལམ་ལ་རང་ཉིད་དགའ་བཞིན་དུ་གཞན་ལ་སྟོན་པ་དང་། དེའི་ལྟ་བ་ལ་་་་
འཛུད་ན་རྩ་ལྟུང་ངོ༌། །འདིར་བསྟན་པའི་ཕམ་པ་ལ། ཁ་ཅིག་བཞིར་བྱེད་དགོས་
ཏེ་དེའི་ཉེས་པ་བཞི་པོ་ནི། ཞེས་གསུངས་པའི་ཕྱིར། ཞེས་རྒྱུ་མཚན་དང་བཅས་
ནས་སྨྲ་ནའང་། རང་ལུགས་ལ་ཕམ་པ་བརྒྱད་དུ་བྱེད་པ་འཐད་དེ། བཞི་པོ་དེ་་
ལ་སྦྱོར་བའི་སྒོ་ནས་གཉིས་གཉིས་སུ་འབྱེད་པ་ཡིན་པའི་ཕྱིར། ཐུབ་པ་དགོངས་་
རྒྱན་ལས་བདག་ལ་བསྟོད་པ་དང་། གཞན་ལ་སྨོད་པ་དང་ཞེས་པ་ལ་སོགས་པའི་
ལྟུང་བ་བཞི་པོ་འདི་རྣམས་ཀྱང་སོ་སོར་གཉིས་གཉིས་ཏེ་བརྒྱད་དོ། །ཞེས་དང༌།
མདོ་བསྟུད་ཀྱི་འགྲེལ་པར་བརྒྱད་དུ་བཤད་པ་དང་། ཇོ་བོ་ནས་བརྒྱུད་པའི་་་་་
བཤེས་གཉེན་སྔ་མ་རྣམས་ཀྱང་བརྒྱད་དུ་བཞེད་པའི་ཕྱིར། འོ་ན་ཕམ་པ་བརྒྱད་
དུ་བྱེད་ན། ཆོས་འདོད་པ་ལ་བྱིན་མི་བྱེད་དང་། ནོར་འདོད་པ་ལ་སྦྱིན་མི་བྱེད།
ཅེས་དང་། གཤེ་ལ་ལན་དུ་གཤེ་ལ་སོགས། །ཞེས་དང་། ཕ་རོལ་བཤད་ཀྱི་་་་་
འཆགས་པ་སྤོང༌། །ཞེས་དང་། ཐེག་པ་ཆེན་པོ་སྤོང་བར་བྱེད། །ཅེས་དང་། །
བརྩོན་མིན་ཕྱི་རོལ་བསྟན་བཅོས་བརྩོན། །བརྩོན་པར་བྱས་ཀྱང་དེ་ལ་དགའ། །
ཞེས་པ་དེ་རྣམས་ལ་ཉེས་བྱས་སུ་གསུངས་པ་མེད་པར་ཐལ། ཕམ་པར་འགྱུར་བ་
ལ་ཆོས་ནོར་མི་སྟེར་བ་ལྟ་བུ་གཉིས་གཉིས་ཚོགས་མི་དགོས་པར་ཡ་གྱལ་རེ་རེས་་་
ཀྱང་ཕམ་པར་འགྱུར་བ་ཡིན་པའི་ཕྱིར་ཟེར་ན། སྐྱོན་མེད་དེ། ཆོས་ནོར་མི་སྟེར་
བའི་ཕམ་པ་ལ། ཀུན་སློང་སེར་སྣ་དགོས། ཉེས་བྱས་ལ་ཀུན་སློང་སེར་སྣ་མི་་་་
དགོས་པའི་ཕྱིར། དེས་མཚོན་ནས་གཞན་རྣམས་ཀུན་སློང་དང་ཡན་ལག་མི་འདྲ་
བ་སོགས་ཀྱི་སྒོ་ནས་ལན་འདེབས་པ་ཤེས་དགོས་སོ། །
གཉིས་པ་ཞར་ལ་གཞུང་གཞན་ནས་བཤད་པའི་ཕམ་པ་ལ། ནམ་མཁའི་་་
སྙིང་པོའི་མདོ་ནས་འབྱུང་བ་བཤད་པ་དང་མདོ་གཞན་ཐབས་ལ་མཁས་པ་ལས་་་
• 93 •



འབྱུང་བ་བཤད་པ་གཉིས།
དང་པོ་ལ་བཅུ་གཉིས་ལས། དང་པོ་ནི། དཀོན་མཆོག་གསུམ་གྱི་དཀོར་་་
འཕྲོག་པ་ནི། དཀོན་མཆོག་གསུམ་གྱི་དཀོར་འཕྲོག་པ། །ཕས་ཕམ་པ་ཡི་ལྟུང་་་ ་
བར་འདོད། །ཅེས་པ་ལ། སངས་རྒྱས་ཀྱི་སྐུ་དངོས་སམ་སྐུ་གཟུགས་གང་རུང་་་
དང་། ལུང་དང་རྟོགས་པའི་ཆོས་གང་ཡང་རུང་བ་དང་། སོ་སྐྱེ་ཡིན་ན་དགེ་་་་
སློང་བཞི་ཡན་དང་། འཕགས་པ་ཡིན་ན་བཞི་སྟེ། དཀོན་མཆོག་གསུམ་ལ་་་་་་
བསྔོས་པའི་དཀོར་བཟའ་བཏུང་དང་ཞིང་ཁང་སོགས་སོ་ཐར་གྱི་མ་སྦྱིན་ལེན་གྱི་་་
རིན་ཐང་གི་ཚད་དུ་ལོངས་པ་གཅིག ཀུན་སློང་རང་མི་དབང་ཡང་། གཏན་དུ་
བྲལ་འདོད་ཀྱི་བསམ་པས་འདུ་ཤེས་མ་འཁྲུལ་བའམ། ཡིད་གཉིས་ཟ་བ་གང་རུང་
གིས་རྫས་དེ་ལ་མི་རྟོག་པར་རང་གི་བསྐོས་པས་འཕྲོག་པར་བྱེད་ན། ཕས་ཕམ་་་
པའི་ལྟུང་བར་འདོད་པ་སྟེ་ཡིན་ནོ།། །
གཉིས་པ་དམ་ཆོས་སྤོང་བའི་ཕམ་པ་ནི། དམ་པའི་ཆོས་ནི་སྤོང་བྱེད་པ།
གཉིས་པ་ཐུབ་པས་གསུངས་པ་ཡིན། །ཞེས་པ་ལ། ཐེག་པ་གསུམ་གང་ཡང་རུང་
བའི་ཟབ་པ་དང་རྒྱ་ཆེ་བ་གཉིས་ཀ་སྟོན་པའི་དམ་ཆོས་གསུངས་པ་ལ་དམིགས་་་་་
ནས་འདི་ནི་དེ་བཞིན་གཤེགས་པས་གསུངས་པ་མིན་ནོ། །ཞེས་སྤོང་བར་བྱེད་པ་
སྟེ། སྐུར་བ་འདེབས་ན་རྩ་ལྟུང་གཉིས་པ་ཡིན་པར་ཐུབ་པས་གསུངས་པ་ཡིན་ནོ།།
གསུམ་པ་རབ་བྱུང་ལ་འཚེ་བའི་ཕམ་པ་ནི། ཚུལ་ཁྲིམས་འཆལ་བའི་དགེ་་་
སློང་ལ། །ངུར་སྨྲིག་འཕྲོག་དང་བརྡེག་པ་དང་། །བཙོན་རར་འཇུག་པར་བྱེད་པ་
དང་། །རབ་ཏུ་བྱུང་བ་འབེབས་པ་དང༌། ཞེས་པ་ལ། སངས་རྒྱས་ཀྱི་རྗེས་སུ་
རབ་ཏུ་བྱུང་བ་ཚུལ་ཁྲིམས་འཆལ་བའམ། ཚུལ་ཁྲིམས་དང་ལྡན་པའི་དགེ་སློང་་་
གང་ཡང་རུང་བ་ལའང་། གོས་ངུར་སྨྲིག་འཕྲོག་པ་དང་། དབྱུག་པ་ལ་སོགས་་་་
པས་བརྡེག་པ་དང༌། བཙོན་རར་འཇུག་པར་བྱེད་པ་དང་། རབ་ཏུ་བྱུང་བའི་་་
• 9, •



དངོས་པོ་ལས་འབེབས་པ་སོགས། དེ་ལ་གནོད་ཅིང་འཚེ་བའི་བསམ་པ་བྱེད་ན་
ཕམ་པའོ།། །
བཞི་པ་མཚམས་མེད་པའི་ཕམ་པ་ནི། མཚམས་མེད་ལྔ་པོ་བྱེད་པ་དང་། །
ཞེས་པ་ལ། ཕ་བསད་པ་དང་། དང་པོར་གང་གི་ཟླ་མཚན་ལས་བྱུང་བའི་་་་་་
བསད་པ་དང་། ཉོན་མོངས་པའི་དགྲ་མ་ལུས་པར་བཅོམ་པའི་དགྲ་བཅོམ་པ་་་་་
དང་། དགེ་འདུན་འཁོར་ལོའི་དབྱེན་བྱས་པ་དང་། དེ་བཞི་གཤེགས་པ་ལ་ངན་
སེམས་ཀྱིས་ཁྲག་འབྱིན་པའི་མཚམས་མེད་ལྔ་པོ་གང་རུང་རེ་རེ་བྱེད་པ་ལ་ཕམ་པ་
རེ་རེ་དང་། ལྔ་ཀ་བྱེད་པ་ལྟ་བུ་ལ་ཕམ་པ་ལྔར་འགྱུར་རོ། །
ལྔ་པ་ལོག་ལྟ་འཛིན་པའི་ཕམ་པ་ནི། ལོག་པར་ལྟ་བ་འཛིན་པ་དང་། །
ཞེས་པ་ལ། སྐྱེ་བ་སྔ་ཕྱི་དང་ལས་རྒྱུ་འབྲས་སོགས་མེད་པར་ལྟ་བའི་ལོག་པར་ལྟ་་
བ་འཛིན་པ་སྟེ། ཡིད་ལ་བྱས་ན་དེ་དག་མཚམས་མེད་ཞེས་སྐུར་འདེབས་ན་ཕམ་
པའོ། །འདི་ལ་ཀུན་དཀྲིས་མི་དགོས་སོ། །
དྲུག་པ་གནས་འཇིག་པའི་ཕམ་པ་ནི། གྲོང་ལ་སོགས་པ་འཇིག་པ་ལ། རྩ་
བའི་ལྟུང་བར་རྒྱལ་བས་གསུངས། །ཞེས་པ་ལ། གྲོང་ལ་སོགས་པ་གྲོང་ཁྱེར་དང༌།
ལྗོངས་དང་ཡུལ་འཁོར་གང་ཡང་རུང་བ་ཞིག་པར་འདོད་པའི་བསམ་པ་ཉོན་་་་་་
མོངས་ཅན་གྱིས་ཀུན་ནས་སླངས་ཏེ། ཐབས་གང་རུང་བས་འཇིག་པར་བྱེད་པ་ལ།
རྩ་བའི་ལྟུང་བ་ཡིན་པར་རྒྱལ་བས་གསུངས་སོ། །
བདུན་པ་སྣོད་མིན་ལ་ཟབ་མོ་བཤད་པའི་ཕམ་པ་ནི། བློ་སྦྱང་མ་བྱས་་་་་
སེམས་ཅན་ལ། །སྟོང་པ་ཉིད་ནི་བརྗོད་པ་དང་། །ཞེས་པ་ལ། སྟོང་པ་ཉིད་ལ་་
ཐོས་བསམ་གྱི་བློ་ཡིས་སྦྱངས་པ་ལེགས་པར་མ་བྱས་པའི་སེམས་ཅན་སྟོང་ཉིད་་་་
བསྟན་ན་དངངས་སྐྲག་སྐྱེ་བ་རྫོགས་བྱང་དུ་སེམས་བསྐྱེད་པ་ལ་སྤྲོས་པ་ཐམས་ཅད་
དང་བྲལ་བའི་སྟོང་ཉིད་ནི། སྣོད་དུ་རུང་མི་རུང་མ་བརྟག་པར་བརྗོད་པ་དང༌།།
• 95 •



རྫོགས་བྱང་ལས་ཕྱིར་ལོག་སྟེ་ཐེག་དམན་དུ་སེམས་བསྐྱེད་ན་ཕམ་པར་འགྱུར་རོ། །
བརྒྱད་པ་ཐེག་ཆེན་ལས་ལྡོག་པའི་ཕམ་པ་ནི། སངས་རྒྱས་ཉིད་ལ་ཞུགས་པ་
དག རྫོགས་པའི་བྱང་ཆུབ་བཟློག་པ་དང་། །ཞེས་པ་ལ། །རྫོགས་བྱང་དུ་སེམས་
སྐྱེད་ནས་སངས་རྒྱས་ཉིད་དེ་ཐེག་ཆེན་ལ་ཞུགས་པ་དག་ལ། ཁྱོད་ཀྱིས་ཕྱིན་དྲུག་
ལ་སྤྱད་པས་འཚང་རྒྱ་བར་ནུས་ཀྱི། ཉན་རང་གི་ཐེག་པས་སེམས་བསྐྱེད་ཅིག
ཅེས་བརྗོད་པའི་བྱང་ཆུབ་ཏུ་སེམས་བསྐྱེད་པ་ལས་བཟློག་པ་དང༌། དེའི་རྐྱེན་་་་
གྱིས་བཟློག་ན་ཕམ་པའོ།།
དགུ་པ་སོ་ཐར་སྤོང་བའི་ཕམ་པ་ནི། སོ་སོར་ཐར་པ་ཡོངས་སྤངས་ཏེ། །
ཐེག་པ་ཆེ་ལ་སྦྱོར་བ་དང་། །ཞེས་པ་ལ། སོ་སོར་ཐར་པའི་ཚུལ་ཁྲིམས་ལ་ཚུལ་་་
བཞིན་དུ་སློབ་པ་ལ། འདུལ་བའི་ཚུལ་ཁྲིམས་དག་པས་ཅི་ཞིག་བྱ། །ཞེས་དེ་་་་་
ཡོངས་སུ་སྤངས་ནས་རྫོགས་བྱང་དུ་སེམས་སྐྱེད་ལ། ཐེག་ཆེན་ལྡོག་ཤིག་དང་།
ཉེས་སྤྱོད་ཐམས་ཅད་འདག་པར་འགྱུར་རོ། །ཞེས་དེ་ལ་སྦྱར་བ་དང་། འདག་་་
པར་སྨྲས་པས་ཕ་རོལ་པོ་སོ་ཐར་ལས་ལོག་ན་ཕམ་པའོ། ། །
བཅུ་པ་ཉན་ཐོས་ཀྱི་ཐེག་པ་ལ་སྐུར་བ་འདེབས་པའི་ཕམ་པ་ནི། སློབ་པས་
ཐེག་པའི་ཆགས་ལས་སོགས། །སྤོང་བར་འགྱུར་བ་མིན་ཞེས་འཛིན། །ཕ་རོལ་་་
དག་ཀྱང་འཛིན་འཇུག་དང་། །ཞེས་པ་ལ། སློབ་པ་སྟེ་ཉན་ཐོས་ཀྱི་ཐེག་པ་དང་
རང་སངས་རྒྱས་ཀྱི་ཐེག་པ་གཉིས་ཀའམ། གང་ཡང་རུང་བ་ལ་དམིགས་ནས་ཇི་་
ཙམ་བསླབས་ནས་ཀྱང་འདོད་ཆགས་དང་ཞེ་སྡང་ལ་སོགས་པའི་ཉོན་མོངས་པ་་་་
སྤོང་བ་འགྱུར་བ་མིན་ནོ། །ཞེས་ལྟ་བ་དེ་འཛིན་ཞིང་སྐུར་བ་འདེབས་ན་ཕམ་པ་་་་
ཡིན་ལ། དེར་མ་ཟད་གང་ཟག་ཕ་རོལ་པོ་གཞན་ཀྱང་ལྟ་བ་དེ་འཛིན་དུ་འཇུག་ན་
ཕམ་པའོ།།
བཅུ་གཅིག་པ་བདག་བསྟོད་གཞན་སྨོད་ཀྱི་ཕམ་པ་ནི། རང་གི་ཡོན་ཏན་་་
• $$ •



བརྗོད་པ་ན། །སྙེད་པ་དང་ནི་བཀུར་སྟི་དང་། །ཚིགས་བཅད་རྒྱུ་ཡིས་གཞན་་་་
སྨོད་དང༌། །ཞེས་པ་ལ། གང་ཟག་ཕ་རོལ་པོ་ལ་གདུལ་བྱ་གཞན་འདུད་པ་ལ་་་
ཕྲག་དོག་གིས་ཀུན་ནས་བསླངས་ནས། རང་ཉིད་རྙེད་པ་དང་། སྟན་འདིང་བ་
སོགས་བཀུར་སྟི་དང་། ཚིགས་བཅད་དེ་བསྔགས་པ་ཐོབ་པའི་ཕྱིར་དུ་ཐེག་ཆེན་
འདོན་པ་དང་། སྟོན་པ་སོགས་བྱེད་པ་ཡིན་བཞིན་དུ་བདག་ནི་སྙེད་བཀུར་ལ་མི་
ལྟ་བའི་ཐེག་ཆེན་པ་ཡིན་ནོ། །ཞེས་རང་གི་ཡོན་ཏན་བརྗོད་པ་དང༌། གཞན་་་་་
དག་དེ་ལྟ་བུ་མིན་ནོ། །ཞེས་གཞན་གྱི་སྐྱོན་བརྗོད་དེ་ལྕེ་གཉིས་བྱས་ནས་སྨྲས་ན་་
ཕམ་པའོ། །
བཅུ་གཉིས་པ་མི་ཆོས་བླ་མའི་རྫུན་སྨྲ་བའི་ཕམ་པ་ནི། བདག་ནི་ཟབ་མོ་་་་
བཟོད་པའོ་ཞེས། །ལོག་པ་ཉིད་ནི་སྨྲ་བ་དང༌། །ཞེས་པ་ལ། གང་ཟག་ཕ་རོལ་་་
པོ་སྨྲ་ཤེས་དོན་གོ་བ་ལ་སྟོང་ཉིད་ཀྱི་ཆོས་བསྟན་ནས་རང་ཉིད་སྟོང་ཉིད་མངོན་་་་
སུམ་དུ་རྟོགས་པ་མཁྱེན་བཞིན་དུ་བདག་ནི་ཟབ་མོ་བཟོད་པ་སྟེ། ཁོ་བོས་སྟོང་་་་
ཉིད་མངོན་སུམ་བྱས་ནས་ཁྱོད་ལ་སྙིང་བརྩེ་བས་བསྟན་བགྱི། ཁྱོད་ཀྱིས་ཀྱང་འདི་
མངོན་སུམ་འགྱུར་བ་དེ་ལྟ་སྒོམ་ཞིག དེ་དང་འདྲ་བར་འགྱུར་རོ། །ཞེས་ཕྲག་་་་
དོག་མ་གཏོགས་པའི་ཉོན་མོངས་ཅན་གྱི་བསམ་པས་ལོག་པ་སྟེ་རྫུན་ཉིད་སྨྲ་ན་་་་་
ཕམ་པར་འགྱུར་རོ། །
བཅུ་གསུམ་པ་དཀོན་མཆོག་གསུམ་གྱི་དཀོར་ལེན་པའི་ཕམ་པ་ནི། དགེ་་་
སྦྱོང་ཆད་པས་གཅོད་འཇུག་དང་། །དཀོན་མཆོག་གསུམ་ནི་སྦྱིན་བྱེད་དང་། །
བྱིན་པར་ལེན་པར་བྱེད་པ་དང་། །ཞེས་པ་ལ། དགེ་སྦྱོང་ལ་བློན་པོ་སོགས་ཀྱི་་
ནོར་གྱིས་ཆད་པ་གཅོད་དུ་འཇུག་པ་ལ། དགེ་སྦྱོང་དེས་བདག་གམ། དགེ་་་་
འདུན་ནམ། མཆོད་རྟེན་སོགས་དཀོན་མཆོག་གསུམ་གྱི་ཡོ་བྱད་བརྐུས་ནས་བློན་
པོ་ལ་སོགས་པ་དེ་དག་ལ་སྦྱིན་པར་བྱེད་ཅིང་། དེ་དག་གིས་ཀྱང་བྱིན་པ་དེ་ལེན་
• 97



པར་བྱེད་པ་དང༌། བླངས་ནས་རྒྱལ་པོ་ལ་སོགས་པ་ལ་འབུལ་ན། རྒྱལ་བློན་་་་་
གཉིས་ཀ་ལ་རྩ་ལྟུང་དུ་འགྱུར་རོ། ། །
བཅུ་བཞི་པ་ཁྲིམས་ངན་འཆའ་བའི་ཕམ་པ་ནི། ཞི་གནས་འདོར་བར་བྱེད་་
པ་དང་། ཡང་དག་འཇོག་གི་ལོངས་སྤྱོད་རྣམས། །ཁ་ཏོན་བྱེད་ལ་སྦྱིན་རྣམས། །
ཞེས་པ་ལ། ཆོས་བཞིན་སྤྱོད་པའི་དགེ་སྦྱོང་ལ། དེ་དག་ལ་བརྩེ་བའི་བསམ་པས་
ཞི་ལྷག་དང་མཐུན་པའི་ཡིད་བྱེད་འདོར་བ་དང་། ཉོན་མོངས་པ་མང་བར་་་་་
འགྱུར་བའི་ཁྲིམས་ངན་འཆའ་བ་དང༌། ཡང་དག་འཇོག་སྟེ་སྤོང་བ་ལ་བརྩོན་་་་ ་
པའི་དགེ་སློང་བཞིར་མ་ལོངས་པ་དག་གི་ལོངས་སྤྱོད་ཟས་གོས་ལ་སོགས་པ་རྣམས་
མ་བྱིན་པར་བླངས་ནས། ཁ་ཏོན་བྱེད་པ་སྟེ་ཀློག་པོ་ལ་སྦྱིན་པ་རྣམས་ལ་ཕམ་པར་
འགྱུར་རོ། །
གཉིས་པ་ཐབས་ལ་མཁས་པའི་མདོ་ལས་འབྱུང་བ་ནི། བྱང་ཆུབ་སེམས་ནི་
ཡོངས་འདོར་དང་། །ཆགས་དང་སེར་སྣ་མི་བཟོད་པས། །སློང་ལ་སྦྱིན་པར་མི་་
བྱེད་དང་། །བསྒྲིམས་ཏེ་དགའ་བར་བྱེད་པ་ན། །སེམས་ཅན་ལ་ནི་མི་བཟོད་་་་
དང་། །ཁྲོས་པས་སེམས་ཅན་བརྡེག་པ་དང་། ཉོན་མོངས་པ་དང་གཞན་མཐུན་
དང་། ཆོས་ལྟར་བརྗོད་པས་བརྗོད་པའོ། །ཞེས་པ་ལ། སྨོན་པའི་བྱང་ཆུབ་ཀྱི་
སེམས་ནི་སེམས་ཅན་ཐམས་ཅད་ཀྱི་དོན་དུ་བདག་གིས་སངས་རྒྱས་ཐོབ་པར་མི་་་
ནུས་སྙམ་དུ་ཡོངས་སུ་འདོར་ན་ཀུན་དཀྲིས་ཚང་མི་དགོས་པར་ཕམ་པར་འགྱུར་རོ། །
ལྷག་མ་རྣམས་སྡོམ་པ་ཉི་ཤུ་པར་བཤད་པ་ལས་ཤེས་སོ། །
གཉིས་པ་ཉེས་སྤྱད་ཀྱི་སྡེ་ཚན་བཤད་པ་ལ་གཉིས། དགེ་བ་ཆོས་སྡུད་ཕྱིན་་་་
དྲུག་གི་མི་མཐུན་ཕྱོགས་ཀྱི་ཉེས་པ་དང་སེམས་ཅན་དོན་བྱེད་ཀྱི་མི་མཐུན་ཕྱོགས་་
ཀྱི་ཉེས་པའོ། །
དང་པོ་ལ་དྲུག སྦྱིན་པ། ཚུལ་ཁྲིམས། བཟོད་པ། བརྩོན་འགྲུས།
• 98 •



བསམ་གཏན། ཤེས་རབ་ཀྱི་མི་མཐུན་ཕྱོགས་ཀྱི་ཉེས་པའོ། ། །
དང་པོ་ལ་ལྔ་ལས། ཟང་ཟིང་གི་སྦྱིན་པའི་གཙོ་བོ་ཉམས་པ་ནི། དཀོན་་་་
མཆོག་གསུམ་ལ་གསུམ་མི་མཆོད། །ཅེས་པ་ལ། སངས་རྒྱས་དངོས་དང་དེའི་སྐུ་
གཟུགས་སམ། རྟོགས་པའི་ཆོས་འགོག་ལམ་དང་། ལུང་གི་ཆོས་ཐེག་ཆེན་གྱི་་་་་
བཀའ་དང་། དགོངས་འགྲེལ་གང་ཡང་རུང་བ་སྟེ་ཆོས་དང་། ས་ལ་གནས་པའི་
བྱང་ཆུབ་སེམས་དཔའ་སྟེ། དཀོན་མཆོག་གསུམ་ལ་ཉིན་ཞག་གཅིག་གིས་ཁོངས་སུ་
ལུས་ངག་ཡིད་གསུམ་གྱི་མཆོད་པའི་མ་མཐའ་ཡན་ཆད་ཀྱིས་མཆོད་དགོས་པ་ལ།
དེ་མ་མཆོད་པར་ཉིན་ཞག་འདས་ན་ཉེས་བྱས་སོ། །བསླབ་པ་ལ་མ་གུས་པ་དང་།
སྙོམས་ལས་དང་། ལེ་ལོས་མི་མཆོད་ན། ཉོན་མོངས་ཅན་གྱི་ཉེས་བྱས་དང་། །
བརྗེད་པས་མི་མཆོད་ན། ཉོན་མོངས་ཅན་མིན་པའི་ཉེས་བྱས་སོ། །
གཉིས་པ་སེར་སྣའི་གཉེན་པོ་ཉམས་པ་ནི། འདོད་པའི་སེམས་ཀྱི་རྗེས་སུ་་་
འཇུག །ཅེས་པ་ལ། འདོད་པ་ཆེ་བ་དང་། ཆོག་མི་ཤེས་པ་དང་། རྙེད་བཀུར་
ལ་ཆགས་པ་སོགས་ཀྱི་སེམས་བྱུང་བ་ན། དེའི་རྗེས་སུ་འཇུག་པས་དང་དུ་ལེན་་་་་
ཞིང་། གཉེན་པོ་བསྟན་ནས་འགོག་པར་མི་བྱེད་ན། ཉོན་མོངས་ཅན་གྱི་ཉེས་་་་
བྱས་ཡིན་གྱི། ཉོན་མོངས་ཅན་མིན་པ་མེད་དོ། །འབད་ནས་གཉེན་པོ་བསྟན་་་
ནས་ཀྱང་མ་ཁེགས་པ་ལ་འདི་དང་འགལ་བའི་ཉེས་པ་མེད་དོ། །
གསུམ་པ་མི་འཇིགས་པའི་སྦྱིན་པའི་རྗེས་སུ་མི་མཐུན་པ་ལ་གཉིས། ཡུལ་གྱི་
ཁྱད་པར་དང་འབྲེལ་བ་ནི། རྒན་པ་རྣམས་ལ་གུས་མི་བྱེད། །ཅེས་པ་ལ། བྱང་
ཆུབ་སེམས་དཔའ་རང་ལས་རྒན་པ་ཡིད་ཆེས་པའི་ཡོན་ཏན་དང་ལྡན་པ་བཀུར་སྟི་
བྱ་བར་འོས་པ་རྣམས་ལ་ཆོས་དང་མཐུན་པ་མཐོང་ན་སྟན་སྟོབ་པ་སོགས་གུས་་་་
པར་མི་བྱེད་ན་ཉེས་བྱས་སོ། །ཡུལ་གྱི་སྤྱི་དང་འབྲེལ་བ་ནི། དྲིས་པ་དག་ལ་ལན་
མི་འདེབས། །ཞེས་པ་ལ། ཕ་རོལ་པོས་རང་དགའ་བར་བྱ་བའི་ཕྱིར། ནད་དང་
• 99 •



ཁམས་བདེ་སོགས་དྲིས་པ་ལ། དེ་དང་རྗེས་སུ་མཐུན་པའི་ལན་མི་འདེབས་ན་་་་
ཉེས་བྱས་སོ། །དེ་མ་བྱས་ཀྱང་ཉེས་པ་མེད་པ་ལ་རྟེན་གྱི་སྒོ་ནས་ཉེས་པ་མེད་པ་ནི།
རང་ནད་ཀྱི་ཐེབས་པ་དང་གཉིད་དུ་་སོང་བ་སྟེ་གཉིས་གནས་སྐབས་ཀྱི་སྒོ་ནས་་་་་
རང་གིས་གཞན་ལ་ཆོས་སྟོན་པ་དང་འབེལ་གཏམ་བྱེད་པ་དང་། རང་གཞན་ལ་
ཆོས་དང་འབེལ་གཏམ་ཉན་པ་དང༌། དེ་གཉིས་ལས་གཞན་པ་སྨྲ་བས་དགའ་་་་
བར་བྱེད་པ་སྟེ་གསུམ་དང་། དགོས་པའི་སྒོ་ནས་ཆོས་ཉན་པ་མི་དགའ་བ་བསྲུང་
བ་དང་། ཐབས་དེས་དགེ་བའི་གནས་ལ་དགོད་པ་དང་། རང་ལ་གཞན་གྱིས་་་
མནར་སེམས་བསྲུངས་པ་སྟེ་ལྔའོ། །དེ་ལ་ང་རྒྱལ་དང་ཀུན་ནས་མནར་སེམས་་་
དང་། ཁོང་ཁྲོ་བས་ལན་མི་འདེབས་ན་ཉོན་མོངས་ཅན་དང་། སྙོམས་ལས་ལེ་ལོ་
སོགས་ཀྱིས་མི་འདེབས་ན་ཉོན་མོངས་ཅན་མིན་པའི་ཉེས་བྱས་སོ། །
བཞི་པ་གཞན་གྱི་སྦྱིན་པའི་རྐྱེན་མི་བྱེད་པ་ལ་གཉིས། མགྲོན་དུ་བོས་པ་་་་
ཁས་མི་ལེན་པ་ནི། མགྲོན་པོ་བདག་གིར་མི་བྱེད་ཅིང་། །ཞེས་པ་ལ། རབ་བྱུང་
གིས་གང་ཟག་ཁྱིམ་གཙུག་ལག་ཁང་ངམ། ཁྱིམ་པའི་ཁྱིམ་དུ་ཟས་སྐོམ་དང་། །
གོས་ལ་སོགས་པའི་ཡོ་བྱད་ལ་མགྲོན་དུ་བོས་པ་ལ་ང་རྒྱལ་དང་ཀུན་ནས་མནར་་་་
སེམས་ཀྱིས་བདག་གིར་མི་བྱེད་ཅིང་། མི་འགྲོ་ན་ཉོན་མོངས་ཅན་དང༌། སྙོམས་
ལས་དང་ལེ་ལོས་མི་འགྲོ་ན་ཉོན་མོངས་ཅན་མིན་པའོ། །མ་སོང་ཡང་ཉེས་པ་མེད་
ལ། རྟེན་གྱི་སྒོ་ནས་དེ་མི་ནུས་པ་དང་། གཞན་ལ་ཁས་བླངས་པ་གཉིས། ལམ་
གྱི་སྒོ་ནས་ཐག་རིང་བས་བགྲོད་མི་ནུས་པ་དང༌། འཇིགས་པ་དང་བཅས་པ་དང་།།
སྦྱིན་བདག་གིས་སྒོ་ནས་མཐོ་འཚམ་པས་བོས་པ་དང་། དགོས་པའི་སྒོ་ནས་་་་
ཐབས་དེས་འདུལ་འདོད་པ། དགེ་བའི་བར་ཆད་བསྲུང་བ། ཆོས་དང་འབེལ་་་
གཏམ་ཉམས་ཀྱིས་དོགས་པ། གཞན་གྱི་མནར་སེམས་བསྲུང་བ། དགེ་འདུན་གྱི་
ནང་ཁྲིམས་བསྲུང་བ་སྟེ་དྲུག་གོ ཡོ་བྱད་བཏབ་པ་མི་ལེན་པ་ནི། གསེར་ལས་་་



སོགས་པ་ལེན་མི་བྱེད། །ཅེས་པ་ལ། སྦྱིན་བདག་གང་ཡང་རུང་བས་གསེར་དང་
དངུལ་དང་བཻཌཱུརྱ་ལ་སོགས་པ་བཏབ་པ་ལ་མནར་སེམས་དང་ཁོང་ཁྲོས་ལེན་པར་
མི་བྱེད་ན་ཉོན་མོངས་ཅན་དང་གཞན་གསུམ་གྱིས་མི་བྱེད་ན་ཉོན་མོངས་ཅན་མིན་
པའི་ཉེས་བྱས་སོ། །འདི་ཡན་ཆད་དུ་དམིགས་བསལ་མ་བྱུང་བ་རྣམས་ལ།
བཤད་མ་ཐག་པའི་སེམས་ཉོན་མོངས་ཅན་ཡིན་མིན་གཉིས་ལ་གོ་བར་བྱའོ། །
ཉེས་མེད་ནི་རང་ངོས་ནས་དངོས་པོ་དེ་ལ་ཆད་པར་གྱུར་པ་དང་། སྦྱིན་བདག་གི་
ངོས་ནས་འགྱོད་དོགས་པ་དང་། རང་གཞན་ནོར་གྱིས་དོགས་པ་དང་། དབུལ་
པོར་སོང་དོགས་པ་གཉིས། རྫས་ཀྱི་ངོས་ནས་དཀོན་མཆོག་ལ་སྡོད་པར་དོགས་པ་
དང་། མི་རིགས་པས་འཕྲོག་པར་དོགས་པ་གཉིས་སོ། །
ལྔ་པ་ཆོས་ཀྱི་སྦྱིན་པ་དང་འགལ་བ་ནི། ཆོས་འདོད་པ་ལ་སྦྱིན་མི་བྱེད། །
ཅེས་པས། གཞན་ཆོས་འདོད་པ་ཞེ་ཐག་པ་ནས་སློང་བ་ལ་སེམས་གཉིས་ཀྱིས་་་་་ ，
སྦྱིན་པར་མི་བྱེད་ན་ཉོན་མོངས་ཅན། གཞན་གཉིས་ཀྱི་མི་སྦྱིན་ན་ཉོན་མོངས་་་་་
ཅན་མིན་པའོ། །མ་སྦྱིན་ཀྱང་ལྟུང་བ་མེད་པ་ནི། རྟེན་གྱི་སྒོ་ནས་ནད་ཚབས་ཆེ་
བ་དང༌། ཆོས་མི་ཤེས་པ་གཉིས་དགོས་པའི་སྒོ་ནས་དེས་འདུལ་འདོད་པ།
གདུལ་བྱའི་སྒོ་ནས་མུ་སྟེགས་ཅན་གླགས་འཚོལ་བ་སོགས་སྣོད་དང་མི་ལྡན་པ་དང་།
བརྡ་སྤྲད་ཀྱང་མི་ཉན་པ་དང༌། དེའི་རྐྱེན་གྱིས་ཉམས་པར་འགྱུར་གྱི་དོགས་པ་་་
དང༌། སྣོད་མིན་ལ་འཕེལ་གྱི་དོགས་པ་སྟེ་བཞིའོ། །
གཉིས་པ་ཚུལ་ཁྲིམས་ཀྱི་མི་མཐུན་ཕྱོགས་ལ་གསུམ། གཞན་གཙོ་བོར་གྱུར་
པ་དང་འགལ་བ། རང་གཙོ་བོར་གྱུར་པ་དང་འགལ་བ། གཉིས་ཀ་ཆ་མཉམ་པ་
དང་འགལ་བའོ། །
དང་པོ་ལ་གཉིས། གཞན་གཙོ་བོར་གྱུར་པའི་ཚུལ་ཁྲིམས་དང་འགལ་བ་་་་་
དངོས་དང་། སོ་ཐར་གྱི་རང་བཞིན་གྱི་བཅས་པ་ལ་སློབ་པའི་ཁྱད་པར་བསྟན་་་
• |0/ -



པའོ། །
དང་པོ་ལ་གསུམ་ལས། དང་པོ་ལྷག་པར་བརྩེ་བའི་ཡུལ་འདོར་བ་ནི།
ཚུལ་ཁྲིམས་འཆལ་རྣམས་ཡལ་བར་འདོད། །ཞེས་པ་ལ། མ་རུང་བ་དང་། ཚུལ་
ཁྲིམས་འཆལ་པ་རྣམས་དེ་གཉིས་རྒྱུ་མཚན་དུ་བྱས་ནས་ཡལ་བར་འདོར་རམ། །
ཁྱད་དུ་བསད་ནས་ཉོན་མོངས་ཅན་གྱི་ཉེས་བྱས་སོ། །གཞན་གཉིས་ཀྱིས་དེ་ལྟར་
བྱས་ན་ཉོན་མོངས་ཅན་མིན་པའོ། །མ་བྱས་ཀྱང་ལྟུང་བ་མེད་པ་ནི། དགོས་པའི་
སྒོ་ནས་ཐབས་དེས་འདུལ་འདོད་པ་དང༌། གཞན་མང་པོའི་སེམས་བསྲུང་བ་དང་།
དགེ་འདུན་གྱི་ནང་ཁྲིམས་བསྲུང་བ་སྟེ་གསུམ་མོ། །གཉིས་པ་བཅས་པ་ཐུན་མོང་བ་
ལ་མི་སློབ་པ་ནི། ཕ་རོལ་དད་ཕྱིར་སློབ་མི་བྱེད། །ཅེས་པ་ལ། གཞན་ཕ་རོལ་པོ་
སེམས་དད་པ་སྟེ་བསྲུང་བའི་ཕྱིར་བཅས་པའི་སོ་ཐར་གྱི་བཅས་པ་ཐུན་མོང་བ་ལ་
ཉན་ཐོས་ལྟར་སློབ་པར་མི་བྱེད་ན་ཉེས་བྱས་སོ། །དེ་ཡང་མ་གུས་པས་མི་སློབ་ན་
ཉོན་མོངས་ཅན་དང་། ལེ་ལོ་ལ་སོགས་པས་མི་སློབ་ན་ཉོན་མོངས་ཅན་མིན་པའོ།།
གསུམ་པ་བཅས་པ་ཐུན་མོང་མིན་པ་ལ་སློབ་པ་ནི། སེམས་ཅན་དོན་ལ་བྱ་བ་ཆུང་།།
ཞེས་པ་ལ། སྟོན་པས་ཉན་ཐོས་རྣམས་སེམས་ཅན་གྱི་དོན་དང་བྱ་བ་ཉུང་བ་སྟེ།
ཆུང་ངུར་གནས་པ་ལ་བཅས་པ། གོས་ཞག་བཅུ་དང་སུམ་ཅུ་ལས་ལྷག་པ་མི་བྱ་བ་
སོགས་ཀྱང་བཅས་རྐྱང་ལ་ནི་ཉན་ཐོས་དང་མཚུངས་པར་མི་སློབ་དགོས་པ་ལས།
མཚུངས་པར་སློབ་ན་ཉེས་བྱས་ཏེ། དེ་ཡང་སེམས་གཉིས་ཀྱི་དོན་ཉུང་བ་སོགས་་་
བྱེད་ན་ཉོན་མོངས་ཅན་དང་། སེམས་གཞན་གཉིས་ཀྱིས་བྱེད་ན་ཉོན་མོངས་ཅན་
མིན་པའོ། །
གཉིས་པ་སོ་ཐར་གྱི་རང་བཞིན་གྱི་བཅས་པ་ལ་སློབ་པའི་ཁྱད་པར་བསྟན་པ་
ནི། སྙིང་བརྩེར་བཅས་ན་མི་དགེ་མེད། །ཅེས་པ་ལ། དེ་ཡང་བྱང་ཆུབ་སེམས་་
དཔའི་སྡོམ་པ་བཟུང་ན་བྱང་སེམས་ཀྱི་བསླབ་པ་ལ་ཚུལ་བཞིན་དུ་སློབ་པ་བདག་་
• 102 •



བས་གཞན་གཅེས་པའི་སྙིང་བརྩེར་བཅས་པའི་བྱང་ཆུབ་ཀྱི་སེམས་དང་ལྡན་ན་་་་
སྲོག་གཅོད་པ་ལ་སོགས་སོ་ཐར་གྱི་རང་བཞིན་གྱི་ཁ་ན་མ་ཐོ་བ་རྣམས་དེ་ལས་་་་་
གཞན་པའི་ཐབས་མ་རྙེད་ན། གཞན་དུ་འགྱུར་བའི་ཚེ་བྱང་སེམས་རབ་བྱུང་གིས་
ཀྱང་བསླབ་པ་ཕུལ་ནས། སེམས་ཉོན་མོངས་དང་མ་འདྲེས་པས་སྤྱད་ན། མི་་་་
དགེ་བ་མེད་པར་མ་ཟད་བསོད་ནམས་མང་པོ་འཕེལ་བར་གསུངས་སོ། །ཉེས་་་་
བྱས་ཞེ་དྲུག་ཏུ་འདྲེན་ན། འགྲེལ་པ་གསར་མར་བཤད་པ་ལྟར། སྲོག་གཅོད་་་་་
སོགས་མ་བྱས་ན་ཉེས་བྱས་སུ་འགྱུར་རོ།།
གཉིས་པ་རང་གཙོ་བོར་གྱུར་པའི་ཚུལ་ཁྲིམས་དང་འགལ་བ་ལ་གསུམ་ལས།
དང་པོར་འཚོ་བ་ཉམས་པ་ནི། འཚོ་བ་ལོག་པ་དང་དུ་ལེན། །ཞེས་པ་ལ། »
ཚུལ་འཆོས་ལ་སོགས་པའི་ལོག་པའི་འཚོ་བ་ལྔ་གང་རུང་བྱུང་བ་དང་དུ་ལེན་ཞིང་
གཉེན་པོས་སེལ་བར་མི་བྱེད་ན། ཉོན་མོངས་ཅན་གྱི་ཉེས་བྱས་ཡིན་ལ། འདིའི་
ཉོན་མོངས་ཅན་མིན་པ་མེད་དོ། །འབད་ཀྱང་མ་ཁེགས་ན་བཅས་པ་འདི་དང་་་་
འགལ་བའི་ཉེས་པ་མེད་དོ། །འོ་ན། ལོག་འཚོ་ལྔ་པོ་དེ་གང་རུང་ཡིན་ཞེ་ན།
ཚུལ་འཆོས། ཁ་བསག གཞོགས་སློང་། ཐོབ་འཇལ། དང་པོ་ནི། རྙེད་པས་
རྙེད་པ་འཚོལ་བ་སྟེ་ལྔའོ། །རྙེད་བཀུར་འདོད་ཕྱིར་དབང་པོའི་སྒོ་སྡོམ་པའོ། །
གཉིས་པ་ནི། རྙེད་བཀུར་འདོད་ཕྱིར་གཞན་ལ་བསྔགས་པ་བརྗོད་པའོ། །གསུམ་
པ་ནི། དེའི་ཕྱིར་གཞན་གྱི་རྫས་ལ་བསྔགས་པ་བརྗོད་པའོ། བཞི་པ་ནི། དེའི་་་
ཕྱིར་གཞན་གྱི་རྫས་ལ་སྨོད་པའོ། ལྔ་བ་ནི། རྙེད་པ་སྔར་ཐོབ་པ་ལ་བསྔགས་པ་་་་
བྱེད་པའོ། །དེ་དག་ནི་རིན་ཆེན་ཕྲེང་བ་ལས་བཤད་དོ།།
གཉིས་པ་ཆོ་ག་ཉམས་པ་ནི། འཕྱར་ནས་རབ་ཏུ་རྒོད་ལ་སོགས། ཞེས་པ་
ལ། འདོད་ཆགས་ཀྱི་ཆར་གཏོགས་པའི་རྒོད་པའི་སེམས་བྱུང་བ་ནས་འཕྱར་ནས་
ཏེ། མ་ཞི་ཞིང་དེ་ལ་དགའ་བ་དང་རྟ་རྒོད་དུ་རབ་ཏུ་རྒོད་པ་དང་ལ་སོགས་པས་
， 103 •



བརྩེ་ཞིང་ཅ་ཅོ་འདོད་ལ་གཡེང་བ་དང་། གཞན་རྒོད་དུ་ཞུགས་པར་འདོད་ན་་་་
ཉོན་མོངས་ཅན་དང་། བརྗེད་པས་དེ་དག་བྱེད་ན་ཉོན་མོངས་ཅན་མིན་པའོ། །
རྟ་རྒོད་མན་ཆད་ལ་ཉེས་པ་མེད་པ་ནི། རྟེན་གྱི་སྒོ་ནས་དེ་སེལ་བའི་འདུན་པ་་་་
བསྐྱེད་ཀྱང་སེལ་མ་ཐུབ་པ་དང་། དགོས་པའི་སྒོ་ནས་གཞན་མནར་སེམས་སྐྱེས་་
པ་སེལ་འདོད་པ་དང་། གཞན་གྱི་མྱ་ངན་སེལ་འདོད་པ་དང་། གཞན་རྩེད་མོ་་་
ལ་དགའ་བ་དེ་དག་ལ་འཇུག་པ་དང་། སྔོན་གྱི་འཇལ་བསྲུང་བ་དང་། ནང་གི་
བསམ་པ་དག་པ་བསྟན་པའི་ཕྱིར་ཏེ་ལྔའོ། །གཉིས་པ་སྲིད་པའི་རོ་ལ་བསྐམ་པ་ནི།
འཁོར་བ་གཅིག་ཏུ་བགྲོད་པར་སེམས། །ཞེས་པ་ལ། བྱང་ཆུབ་སེམས་དཔས་་་་་
བསྐལ་བ་གྲངས་མེད་པ་གསུམ་དུ་འཁོར་བ་གཅིག་པུར་གནས་ནས་བྱང་ཆུབ་་་་་་
བགྲོད་པར་བྱར་དགོས་སོ། །སྙམ་དུ་སེམས་ཞུམ་ཞིང་དེ་སྐད་སྨྲས་ན་ཉོན་མོངས་
ཅན་གྱི་ཉེས་བྱས་སོ། །
གསུམ་པ་རང་བཞིན་ཆ་མཉམ་པའི་ཚུལ་ཁྲིམས་དང་འགལ་བ་ལ་གཉིས།
དང་པོ་རང་གིས་བསྔགས་མི་བསྲུང་བ་ནི། གྲགས་པ་མ་ཡིན་མི་བསྲུང་བ། །ཞེས་
པ་ལ། རང་གི་ཚིག་མ་བཙན་པར་འགྱུར་བའི་དྲི་ངས་དང་། གྲགས་པ་མ་ཡིན་་
པ་གཏམ་ངན་འབྱུང་བའི་གཞི་རང་ལ་ཡོད་པའི་བདེན་པའི་དངོས་པོ་མི་སྤངས་པ་
སྟེ་མི་བསྲུང་ཞིང་མི་བསམ་ན་ཉོན་མོངས་ཅན་དང་། གཞི་མེད་པ་མི་བདེན་པའི་
དངོས་པོ་མི་བསྲུང་ཞིང་མི་སེལ་ན་ཉོན་མོངས་ཅན་མིན་པའོ། །ཉེས་མེད་ནི་མུ་་་
སྟེགས་ཅན་དང་། བརྡ་སྤྲད་ཀྱང་ཡིད་མི་ཆེས་པ་དང་། ཁྲོ་བའི་དབང་གིས་་་་་
བརྗོད་པ་སྟེ་གསུམ་མོ། །བརྗོད་བྱའི་སྒོ་ནས་རབ་ཏུ་བྱུང་བ་དང༌། སློང་མོ་སྤྱོད་
པ་དང༌། དགེ་བ་ལ་སྤྱོད་པའི་གཞིས་མི་ཉན་པ་བརྗོད་པ་སྟེ་གསུམ་མོ། །གསུམ་
པ་གཞན་དོན་གྱི་སྦྱོར་བ་རྩུབ་མོས་བསྒྲགས་པ་ནི། ཉོན་མོངས་བཅས་ཀྱང་ཆོས་་
མི་བྱེད། །ཅེས་པ་ལ། ཕ་རོལ་པོ་ཉོན་མོངས་པ་སྟེ། མི་དགའ་བའི་ལུས་ངག་གི་
• |0 •



སྤྱོད་པ་རྩུབ་པ་དང་བཅས་པས་ཀྱང་འདུལ་བའི་དུས་ལ་བབ་པ་གཞན་མི་དགའ་་
བ་བསྲུང་བ་ཙམ་གྱི་ཕྱིར་ཐབས་དེས་འཆོས་པར་མི་བྱེད་ན་ཉོན་མོངས་ཅན་དང་་་་
ཉེས་མེད་ནི་ཚེ་འདིར་དོན་ཆུང་ངུ་ཙམ་ལས་མི་འགྲུབ་ཅིང་ཡིད་མེ་བདེ་བ་ཆེན་་་
པོར་གྱུར་ན་ཉེས་པ་མེད་དོ། །
གསུམ་པ་བཟོད་པ་དང་འགལ་བའི་ཉེས་པ་ལ་གསུམ། དང་པོ་བཟོད་པའི་
རྒྱུ་ལ་མི་གནས་པ་ནི། གཤེ་ལ་ལན་དུ་གཤེ་ལ་སོགས། །ཞེས་པ་ལ། བྱང་སེམས་
དགེ་སྦྱོང་གི་ཆོས་བཞི་ལ་གནས་དགོས་པ་ལ། གཞན་གྱི་གཤེ་བའི་ལན་དུ་གཤེ་བ་
དང་། ལ་སོགས་པ་བརྡེག་པ་ལ་སླར་བརྡེག ཁྲོ་བ་ལ་སླར་ཁྲོ། མཚང་འབྲུ་བ་་
ལ་སླར་འབྲུ་བ་ལ་སོགས་བྱས་ན་ཉོན་མོངས་ཅན་ནོ། །འདི་ལ་ཉོན་མོངས་ཅན་་་་
མིན་པ་མེད་དོ། །གཉིས་པ་ཁྲོ་བའི་རྒྱུན་མི་འགོག་པ་ལ་གཉིས། དང་པོ་རང་་་་
གིས་ཁྲོས་པའི་རྒྱུན་མི་འགོག་པ་ནི། ཁྲོས་པ་རྣམས་ནི་ཡལ་བར་དོར། །ཞེས་པ་ལ།
རང་གིས་གཞན་ལ་ཉེས་པ་བྱས་པའམ། མ་བྱས་ཀྱང་གཞན་བྱས་པར་དོགས་ནས་
ཁྲོས་པ་རྣམས་མི་ཕྲག་དོག་ཤས་ཆེ་བས་ཀུན་ནས་མནར་སེམས་ང་རྒྱལ་གྱིས།
བཤད་སྦྱང་མི་བྱེད་པར་ཡལ་བར་འདོར་ན་ཉོན་མོངས་ཅན་དང་། སེམས་གཞན་
གཉིས་དང་བག་མེད་ཀྱིས་འདོར་ན་ཉོན་མོངས་ཅན་མིན་པའོ། །ཉེས་མེད་ནི།
དགོས་པའི་སྒོ་ནས་ཐབས་དེས་འདུལ་འདོད་པ་དང། ཡུལ་གྱི་སྒོ་ནས་མུ་སྟེགས་
ཅན་དང༌། ཁ་ན་མ་ཐོ་བས་བཤད་སྦྱང་བྱེད་དུ་འཇུག་པ་དང་། བཤད་སྦྱར་་་་་
བྱས་ན་སླར་ཡང་རྩོད་པ་འཕེལ་བ་དང་། བྱས་མ་བྱས་ཁྱད་མེད་པའི་བཟོད་པའི་
ངང་ཚུལ་ཅན་ཡིན་པ་དང་། བཤད་སྦྱང་མི་བྱེད་པ་སྟེ་ལྔ་པའོ། །གཉིས་པ་་་་
གཞན་གྱི་ཁྲོས་པའི་རྒྱུན་མི་འགོག་པ་ནི། ཕ་རོལ་བཤད་སྦྱང་ཆགས་པ་སྤོང་། །
ཞེས་པ་ལ། སུས་སྔར་རང་ལ་གནོད་པ་བྱས་པའི་ཕ་རོལ་པོས་ཆོས་དང་མཐུན་་་་
པར་བཤད་སྦྱང་བྱས་ཀྱང་མནར་སེམས་དང་ལྡན་ཞིང་མཐོ་འཚམས་པའི་སེམས་
• 105 •



ཀྱིས་འཆགས་པ་མི་ཉན་ཞིང་སྤོང་ན་ཉོན་མོངས་ཅན་དང༌། ལེན་མི་འདོད་པ་་་་
ཙམ་གྱིས་མི་ལེན་ན་ཉོན་མོངས་ཅན་མིན་པའོ། །མ་བླངས་ཀྱང་ཉེས་པ་མེད་པ་ནི།
མི་རིགས་པ་དང་ཚིག་ཙམ་གྱིས་བྱེད་པ་དང་ཐབས་དེས་འདུལ་འདོད་པའོ། །
གསུམ་པ་གཉེན་པོ་ལ་མི་གནས་པ་ནི། ཁྲོ་བའི་སེམས་ཀྱིས་རྗེས་སུ་འཇུག །ཅེས་
པ་ལ། གཞན་ལ་ཁྲོས་པའི་སེམས་སྐྱེད་པ་དེའི་རྒྱུན་མི་འགོག་པར་རྗེས་སུ་འཇུག་
ན་ཉོན་མོངས་ཅན་དང༌། འབད་ཀྱང་ལྡོག་པར་མི་ནུས་པ་ལ་བཅས་པ་འདི་དང་
འགལ་བའི་ཉེས་པ་མེད་དོ།། །
བཞི་པ་བརྩོན་འགྲུས་དང་འགལ་བ་ལ་གསུམ། དང་པོ་སྦྱོར་བ་དམན་པ་ནི།
རྙེད་བཀུར་འདོད་ཕྱིར་འཁོར་རྣམས་སྡུད། །ཅེས་པ་ལ། གདན་འདིང་བ་ལས་་
སོགས་པའི་རྙེད་བཀུར་ལ་ཞེན་ཏེ། ཟང་ཟིང་ལ་སོགས་འདོད་པའི་ཕྱིར་འཁོར་་་་
རྣམས་སྡུད་ན་ཉོན་མོངས་ཅན་དང་། ཟང་ཟིང་མེད་པས་འཁོར་བསྡུས་ནས་རིམ་
གྲོ་སོགས་བདག་གིར་བྱེད་པ་ལ་ཉེས་པ་མེད་དོ། །གཉིས་པ་སྦྱོར་བ་མེད་པ་ནི།
ལེ་ལོ་ལ་སོགས་སེལ་མི་བྱེད། །ཅེས་པ་ལ། སྙོམས་ལས་དང་ལེ་ལོ་དང༌། ལ་་་་་
སོགས་པས་བསྡུས་པ་ཉིད་དང་། ཉལ་བ་དང་འབྲེལ་བས་བདེ་བ་ནམ་གུང་མ་་་
གཏོགས་ནམ་གྱི་སྟོད་སྨད་དང་ཉིན་མོ་བདག་གིར་བྱེད་ཅིང་། སེལ་བར་མི་བྱེད་
ན་ཉོན་མོངས་ཅན་དང་། དེ་བྱས་ཀྱང་ཉེས་མེད་ནི། ན་བ་དང་ལམ་གྱིས་དུབ་
པ་དང་། འབད་པ་བྱས་ཀྱང་ལོག་མ་ནུས་པ་སྟེ་གསུམ་མོ། །གསུམ་པ་བྱ་བ་ངན་
པ་ལ་ཆགས་པ་ནི། ཆགས་པས་བྲེ་མོའི་གཏམ་ལ་བརྟེན། །ཞེས་པ་ལ། རྒྱལ་་་་
བློན་ཆོམ་རྐུན་བུད་མེད་དེ། །འདོད་པ་ལ་སོགས་པ་འདུ་འཛིའི་གཏམ་ལ་ཀུན་ཏུ་
ཆགས་པ་དེ་དག་སྨྲ་བ་བྲེ་མོའི་གཏམ་ཉན་པ་ལ་བསྟེན་པ་དེས། སྔ་དྲོའི་ལས་ཕྱི་་
དྲོ་ལ་སོགས་པའི་དུས་ཡོལ་བར་བྱེད་ན་ཉོན་མོངས་ཅན་ནོ། །བརྗོད་པས་བྱེད་ན་
ཉོན་མོང་ཅན་མིན་པའོ། །ཉེས་མེད་ནི། དྲན་པ་ལ་གནས་བཞིན་དུ་གཞན་ངོར་
• 106 •



སྒེག་ཙམ་ཉན་པ་དང་། གཏམ་ཡ་མཚན་པ་དང་། དྲིས་པ་ལ་ལན་འདེབས་ཙམ་
མོ། །
ལྔ་པ་བསམ་གཏན་དང་འགལ་བའི་ཉེས་པ་ལ་གསུམ་ལས། དང་པོ་སྦྱོར་
བའི་ཉེས་པ་ནི། ཏིང་ངེ་འཛིན་གྱི་དོན་མི་ཚལ་ལོ། །ཞེས་པ་ལ། སེམས་མཉམ་
པར་འཇོག་པར་འདོད་པ་ལ། མནར་སེམས་དང་ང་རྒྱལ་གྱི་ཏིང་ངེ་འཛིན་གྱི་་་༌་
དོན་སྟོན་པའི་གདམས་ངག་གཞན་ལས་མི་འཚོལ་ན་ཉོན་མོངས་ཅན་དང་།
སེམས་གཞན་གཉིས་ཀྱིས་མི་འཚོལ་ན་ཉོན་མོངས་ཅན་མིན་པའོ། །ཉེས་མེད་ནི།
ན་སྟེ་མི་ནུས་པ་དང་། གདམས་ངག་ལོག་པ་བྱུང་དོགས་པ་དང་། ཤེས་ཟིན་པ་
སྟེ་གསུམ་མོ། །གཉིས་པ་དངོས་གཞིའི་ཉེས་པ་ནི། བསམ་གཏན་སྒྲིབ་པ་སྤོང་མི་
བྱེད། །ཅེས་པ་ལ། བསམ་གཏན་ལ་བགེགས་བྱེད་པའི་སྒྲིབ་པ་ལྔ་གང་རུང་བྱུང་
བ་སྤོང་བར་མི་བྱེད་པར་དང་དུ་ལེན་ན་ཉོན་མོངས་ཅན་དང་། འབད་པས་་་་་
བཟློག་མི་ནུས་པ་ལ་ཉེས་པ་མེད་དོ། །སྒྲིབ་པ་ལྔ་ནི། འདོད་པ་ལ་འདུན་པ།
རྒོད་འགྱོད། གནོད་སེམས། གཉིད་རྨུགས། ཐེ་ཚོམ་སྟེ་ལྔའོ། །གསུམ་པ་རྗེས་
ཀྱི་ཉེས་པ་ནི། བསམ་གཏན་རོ་ལ་ཡོན་ཏན་ལྟ། །ཞེས་པ་ལ། བསམ་གཏན་་་་་
རྒྱུད་ལ་སྐྱེས་པའི་ཚེ་དེའི་རོ་མྱང་བ་སྟེ། དགའ་བདེ་སོགས་ལ་སྲེད་ཅིང་རོ་མྱང་བ་
ལ་ཡོན་ཏན་དུ་ལྟ་བ་ཉོན་མོངས་ཅན་ནོ། །ཉེས་མེད་ནི། འབད་པས་བཀག་ཀྱང་
ཁེགས་ན་ཉེས་པ་མེད་དོ།།
དྲུག་པ་ཤེས་རབ་དང་འགལ་བ་ལ་གཉིས། ཡུལ་དམན་པ་དང་འབྲེལ་བ་་་
དང་། མཆོག་དང་འབྲེལ་བའོ། །དང་པོ་ལ་བཞི་ལས། དང་པོ་ཐེག་དམན་སྤོང་
བ་ནི། ཉན་ཐོས་ཐེག་པ་སྤོང་བར་བྱེད། ཅེས་པ་ལ། བྱང་ཆུབ་སེམས་དཔའི་་་
ཉན་ཐོས་ཀྱི་ཐེག་པ་དང་ལྡན་པའི་ཆོས་ཀྱི་ཚིག་དོན་ལ་བསླབ་པ་ལ་དགོས་པ་མེད་
དོ། །ཞེས་སྤོང་བར་བྱེད་ན་ཉོན་མོངས་ཅན་ནོ། །ཉན་ཐོས་ཀྱི་ཐེག་པ་ལས་་་་་
• 107 •



བཟློག་ནས་གཞན་ཐེག་ཆེན་ལ་འཛུད་པའི་ཕྱིར་ཡིན་ན་ཉེས་པ་མེད་དོ། །གཉིས་
པ་ཐེག་ཆེན་ལ་མཐའ་ཅིག་ཏུ་བརྩོན་པའི་ཉེས་པ་ནི། རང་ཚུལ་ཡོད་བཞིན་དེ་ལ་
བརྩོན། །ཞེས་པ་ལ། བྱང་སེམས་ཀྱི་རང་གི་ཐེག་པའི་ཚུལ་སྟོན་པའི་བྱང་སེམས་
ཀྱི་སྡེ་སྣོད་ལ་བརྩོན་པར་བྱར་ཡོད་བཞིན་དུ་དེ་ཡལ་བ་འདོར་ནས་ཉན་ཐོས་ཀྱི་སྡེ་
སྣོད་དེ་ལ་བརྩོན་པར་བྱེད་ན་ཉོན་མོངས་ཅན་ནོ། །ཐེག་ཆེན་མ་བཏང་བའི་ངང་
ནས་ཐེག་ཆེན་པའང་སློབ་དགོས་སོ། །གསུམ་པ་མུ་སྟེགས་ཀྱི་གཞུང་ལུགས་ལ་་་་་
མཐའ་ཅིག་ཏུ་བརྩོན་པ་ནི། བརྩོན་མིན་ཕྱི་རོལ་བསྟན་བཅོས་བརྩོན། །ཞེས་པ་
ལ། སངས་རྒྱས་ཀྱི་གསུང་རབ་ལ་བརྩོན་པར་བྱར་ཡོད་བཞིན་དུ་བརྩོན་པར་བྱ་་
བ་མིན་པའི་ཕྱི་རོལ་མུ་སྟེགས་པའི་བསྟན་བཅོས་ལ་བརྩོན་ན་ཉོན་མོངས་ཅན་ནོ། །
ཉེས་མེད་ནི། ཕྱི་རོལ་པའི་གཞུང་མྱུར་དུ་ལོབ་པ་དང༌། དེ་བར་ལ་སངས་རྒྱས་་
ཀྱི་གསུང་རབ་མི་བརྗེད་པ་དང་། མུ་སྟེགས་ཀྱི་གཞུང་ལ་བློ་མི་འགྱུར་བ་དང་། .
སངས་རྒྱས་པའི་གཞུང་ལ་ཉིས་འགྱུར་དུ་བརྩོན་པར་བྱེད་པ་ན་ཉེས་པ་མེད་དོ། །
བཞི་པ་དགའ་བཞིན་དུ་དེ་ལ་བརྩོན་པའི་ཉེས་པ་ནི། བརྩོན་པར་བྱས་ཀྱང་དེ་ལ་
དགའ། །ཞེས་པ་ལ། སངས་རྒྱས་ཀྱི་གསུང་རབ་ལ་ཉིས་འགྱུར་དུ་བརྩོན་པར་་་་
བྱས་ཀྱང་མུ་སྟེགས་ཀྱི་གཞུང་དེ་ལ་དང་པོར་དགའ་བཞིན་འཇུག བར་དུ་དེ་་་་་
འཛིན་པས་དགའ། མཐར་རངས་པར་བྱས་ན་ཉོན་མོངས་ཅན་ནོ། །གཉིས་པ་་
ཡུལ་མཆོག་དང་འབྲེལ་བ་ལ་གསུམ་ལས། དང་པོ་ཤེས་རབ་ཀྱི་ཡུལ་སྤོང་བ་ནི།
ཐེག་པ་ཆེན་པོ་སྤོང་བར་བྱེད། །ཅེས་པ་ལ། ཐེག་པ་ཆེན་པོ་ཟབ་པ་དང་རྒྱ་ཆེ་བ་
གང་རུང་སྟོན་པའི་གསུང་རབ་ཚུལ་མིན་ཡིད་བྱེད་དེ། གཞན་གྱི་ཁ་ཕྱིར་འབྲངས་
པས་འདི་ནི་བརྗོད་བྱ་དམན་པས་ཡེ་ཤེས་ཀྱི་རྟེན་མིན་ཞེས་སོགས་གོང་དུ་བཤད་་་
པ་ལྟར་སྐུར་བ་འདེབས་པས་སྤོང་བར་བྱེད་ན་ཉོན་མོངས་ཅན་ནོ། །གཉིས་པ་་་་་
འབྲས་བུ་ལ་ལོག་པར་སྒྲུབ་པ་ནི། བདག་ལ་བསྟོད་ཅིང་གཞན་ལ་སྨོད། །ཅེས་པ་
• I08 •



ལ། ང་རྒྱལ་དང་ཁོང་ཁྲོ་བའི་བསོད་ནམས་པས་བདག་ལ་ཡོན་ཏན་བརྗོད་པས་་
བསྟོད་ཅིང་། གཞན་གྱི་སྐྱོན་བརྗོད་པ་དང་སྨོད་ན་ཉོན་མོངས་ཅན་ནོ། །ཉེས་་་
མེད་ནི། མུ་སྟེགས་ཅན་ཟིལ་གྱིས་གནོན་པར་འདོད་པ་དང་༌། ཐབས་དེས་་་་་
འདུལ་འདོད་པ་དང་། གཞན་དད་ཕྱིར་ཏེ་གསུམ་མོ། །གསུམ་པ་ཤེས་རབ་ཀྱི་རྒྱུ་
ལས་ཉམས་པ་ལ་གཉིས། དང་པོ་ཐོས་པ་ལ་མི་འཇུག་པ་ནི། ཆོས་ཀྱི་དོན་དུ་་་་
འགྲོ་མི་བྱེད། །ཅེས་པ་ལ། གཞན་ཆོས་དང་འབེལ་གཏམ་བྱེད་པ་ནི། དེ་གཉིས་
ཀྱི་དོན་དུ་ང་རྒྱལ་དང་སེམས་གཉིས་ཀྱིས་འཕྲོ་བར་མི་བྱེད་ན་ཉོན་མོངས་ཅན་་་་་
དང་། གཞན་གཉིས་ཀྱི་མི་འགྲོ་ན་ཉོན་མོངས་ཅན་མིན་པའོ། །ཉེས་མེད་ནི།
ཆོས་སྟོན་པ་སོགས་མ་ཚོར་བ་དང་། འགྲོ་མི་ནུས་པ་དང་། ལོག་པར་བསྟན་་་་་
དགོས་པ་དང་། ཤེས་ཟིན་པ་དང་། མང་དུ་ཐོས་པ་ཡིན་པ་དང་། ཏིང་ངེ་་་་
འཛིན་ལ་གནས་པའོ། །ཐོས་པའི་ཡུལ་ལ་ལོག་པར་སྒྲུབ་པ་ནི། དེ་ལ་སྨོད་དང་ཡི་
གེ་སྟོན། །ཞེས་པ་ལ། ཆོས་སྨྲ་བའི་གང་ཟག་དེ་ལ་བསམ་བཞིན་དུ་ཁྱད་་་་་
བསད་ནས། སྙིང་ནས་བཤེས་གཉེན་གྱི་འདུ་ཤེས་མེད་པས་བཀུར་སྟི་མི་བྱེད། །
ཚིག་རྩུབ་སྨྲ་བའི་སྨོད་པ་དང་། ཡི་གེ་སྟེ་ཚིག་འབྲུ་ལེགས་པ་ལ་ཆེས་ཆེར་བྱེད་པས།
དེ་ལ་བརྟེན་པ་སྟེ་ཚིག་ལ་སྟོན་གྱི་དོན་ལ་མི་སྟོན་ན་ཉོན་མོངས་ཅན་ནོ། །དེའི་་་་
དོན་ཡང་ཚིག་ལེགས་ན་དོན་མི་ལེགས་ཀྱང་འཛིན། ཚིག་མི་ལེགས་ན་དོན་ཀྱང་་་
མི་འཛིན་པ་ལྟ་བུའོ། །སེམས་ཅན་དོན་བྱེད་ལ་འགལ་བ་ལ་གཉིས། དོན་བྱ་ཡུལ་
སྤྱི་དང་འབྲེལ་བ་དང་། བྱེ་བྲག་དང་འབྲེལ་བའོ། །དང་པོ་ལ་གཉིས། དོན་མི་
སྒྲུབ་པ་ནི། དགོས་པ་གྲོགས་སུ་འགྲོ་མི་བྱེད། །ཅེས་པ་ལ། གཞན་ལ་དགོས་པ་
བྱ་བ་གཏན་ལ་འབེབས་པ་སོགས་བརྒྱད་ལ་སེམས་གཉིས་ཀྱི་གྲོགས་སུ་འགྲོ་བར་མི་
བྱེད་ན་ཉོན་མོངས་ཅན་ནོ། །སེམས་གཞན་གཉིས་ཀྱིས་མི་བྱེད་ན་ཉོན་མོངས་་་་
ཅན་མིན་པའོ། །ཉེས་པ་མེད་པ་ནི། ན་སྟེ་མི་ནུས་པ་དང་གཞན་དུ་ཁས་བླངས་
• 109 •



ཚར་བ་དང་། དེ་ལས་དགེ་བའི་རྩ་བ་རྒྱ་ཆེ་བའི་བར་དུ་འགྱུར་བ་དང་། གྲོགས་
མི་ཤེས་པ་སྟེ་ལྔའོ། །དགོས་པའི་སྒོ་ནས་ཐབས་དེས་འདུལ་འདོད་པ་དང་།
གཞན་གྱི་མནར་སེམས་བསྲུང་བ་དང་། དགེ་འདུན་གྱི་ནང་ཁྲིམས་བསྲུང་བ་སྟེ་
གསུམ། བྱ་བའི་སྒོ་ནས་མི་རིགས་པ་དང་། ཡུལ་གྱི་སྒོ་ནས་རང་གིས་བྱེད་ནུས་་
པའམ་བྱེད་མཁན་གཞན་ཡོད་ནའོ། །གཉིས་པ་གནོད་པ་མི་སེལ་བ་ལ་གཉིས།
སྡུག་བསྔལ་མི་སེལ་བ་དང་། དེའི་རྒྱུ་མི་སེལ་བའོ། །དང་པོ་ལ་གཉིས། སྡུག་་་
བསྔལ་གྱི་བྱེ་བྲག་མི་སེལ་བ་ནི། ནད་པའི་རིམ་གྲོ་བྱ་བ་སྤོང་། །ཞེས་པ་ལ།
ནད་ཀྱིས་ཐེབས་པའི་འགྲོ་བ་དང་ཕྲད་པ་ན། ནད་གཡོག་ལ་སོགས་པའི་རིམ་གྲོ་
དང་། བསྙེན་བཀུར་བྱ་བ་ཡིན་པ་ལ་སྤོང་བ་སྟེ། སེམས་གཉིས་ཀྱིས་མི་བྱེད་ན་་
ཉོན་མོངས་ཅན་དང་། གཞན་གཉིས་ཀྱིས་མི་བྱེད་ན་ཉོན་མོངས་ཅན་མིན་པའོ། །
ཉེས་མེད་ནི། མི་ནུས་པ་དང་། མི་ཤེས་པ་དང་། གཞན་ལ་བཅོལ་བ་དང་། །
གཞན་ལ་ཁས་བླངས་པ་དང་། རྟེན་གྱི་སྒོ་ནས་བཞིའོ། །ཡུལ་གྱི་སྒོ་ནས་བྱེད་་་་
མཁན་གཞན་ཡོད་པ་དང་། རང་གི་གཡོག་ནུས་པ་སོགས་དང་། དགོས་པའི་སྒོ་
ནས་དགེ་བའི་བར་ཆད་བསྲུང་བའོ། །གཉིས་པ་སྤྱི་མི་སེལ་བ་ནི། སྡུག་བསྔལ་་་་
སེལ་བར་མི་བྱེད་པ། །ཞེས་པ་ལ། གཞན་ཟས་གོས་ལ་སོགས་པ་དང་བྲལ་བའི་
སྡུག་བསྔལ་གྱིས་མནར་བ་ལ། དེ་ཐབས་གང་ཡང་རུང་བས་སེལ་བར་མི་བྱེད་ན་
ཉེས་བྱས་སོ། །ཉོན་མོངས་ཅན་མིན་པ་དང་ཉེས་མེད་སོགས་ནི་བཤད་མ་ཐག་པ་
དང་འདྲའོ། །གཉིས་པ་སྡུག་བསྔལ་གྱི་རྒྱུ་མི་སེལ་བ་ནི། བག་མེད་རྣམས་ལ་་་་
རིགས་མི་སྟོན། །ཞེས་པ་ལ། ཚེ་འདིའི་དོན་ལ་ཚུལ་ཁྲིམས་མིན་པར་ཞུགས་པའི་
བག་མེད་པ་རྣམས་ལ། དེ་མཐོང་བ་ན་སེམས་དེ་ཉིད་ཀྱིས་ཇི་ལྟར་འཚམས་པའི་
རིགས་པ་མི་སྟོན་ན་ཉོན་མོངས་ཅན་དང༌། སེམས་གཞན་གཉིས་ཀྱིས་མི་སྟོན་ན་
ཉོན་མོངས་ཅན་མིན་པའོ། །ཉེས་མེད་ནི། རྟེན་གྱི་སྒོ་ནས་སྟོན་མི་ནུས་པ་དང་། .
• |10 •



གཞན་ལ་བཅོལ་བ་གཉིས། ཡུལ་གྱི་སྒོ་ནས་གཞན་གྱིས་གཉིས་ཆོས་ནུས་པ་དང་།
བཤེས་གཉེན་གྱིས་ཟིན་པ་དང༌། རང་ལ་ལོག་པར་འཛིན་པ་དང་། གུས་པ་མེད་
པ་སྟེ་བཞི། དགོས་པའི་སྒོ་ནས་ཐབས་དེས་འདུལ་འདོད་པའོ། །གཉིས་པ་དོན་
བྱ་བའི་ཡུལ་བྱེ་བྲག་དང་འབྲེལ་བ་ལ་གཉིས། ཕན་མི་འདོགས་པ་དང་ཚར་མི་་་
གཅོད་པ་གཉིས། དང་པོ་ལ་དྲུག་ལས། དང་པོ་ཕན་བཏགས་པ་ལ་ལོག་པར་་་་
སྒྲུབ་པ་ནི། བྱས་པར་ལན་དུ་ཕན་མི་འདོགས། །ཞེས་པ་ལ། སེམས་ཅན་གཞན་
གྱིས་རང་ལ་ཕན་པར་བྱས་པ་ལ་དྲིན་དུ་མི་གཟོ་ཞིང་དེའི་ལན་དུ་མཉམ་པའམ།
ཆེ་ཆུང་གང་གིས་ཕན་མི་འདོགས་ན་ཉོན་མོངས་ཅན་དང་། གཞན་གཉིས་ཀྱིས་་
མི་འདོགས་ན་ཉོན་མོངས་ཅན་མིན་པའོ། །ཉེས་མེད་ནི་རྟེན་གྱི་སྒོ་ནས་ནུས་པ་་་
མེད་པ། དགོས་པའི་སྒོ་ནས་དེ་འདུལ་འདོད་པ། ཡུལ་གྱི་སྒོ་ནས་ལན་མི་འདོད་
པའོ། །གཉིས་པ་ཡིད་མི་བདེ་བ་ལ་ལོག་པར་སྒྲུབ་པ་ནི། གཞན་གྱི་མྱ་ངན་སེལ་
མི་བྱེད། །ཅེས་པ་ལ། གཞན་ཟས་གོས་ཉེ་དུ་དང་འབྲེལ་བའི་མྱ་ངན་བྱུང་བ་ལ་
སེམས་གཉིས་ཀྱིས་སེལ་ཐབས་མི་བྱེད་ན་ཉོན་མོངས་ཅན་ནོ། །གཞན་གཉིས་ཀྱིས་
ན་སྟེ་མི་ནུས་པའོ། །ལྟུང་མེད་པ་ནི། དགོས་པའི་གྲོགས་སུ་འགྲོ་མི་བྱེད་དང་་་་
འདྲའོ། །གསུམ་པ་དཀྲེན་པ་ལ་ལོག་པར་སྒྲུབ་པ་ནི། ནོར་འདོད་པ་ལ་སྦྱིན་མི་་
བྱེད། །ཅེས་པ་ལ། སློང་བ་པོ་ཚུལ་དང་ལྡན་པ་སྐོམ་དང་ནོར་འདོད་པ་ཚུལ་་་་
བཞིན་དུ་སློང་བ་ལ་སེམས་གཉིས་ཀྱིས་སྦྱིན་པར་མི་བྱེད་ན་ཉོན་མོངས་ཅན་ནོ། །
སེམས་གཞན་གཉིས་དང་བག་མེད་པས་མི་སྦྱིན་ན་ཉོན་མོངས་ཅན་མ་ཡིན་པའོ། །
ཉེས་མེད་ནི། རྟེན་གྱི་སྒོ་ནས་རང་ལ་ལོངས་སྤྱོད་དེ་དག་མེད་པ། དངོས་པོའི་སྒོ་
ནས་རུང་བ་མིན་པ་དང་། སློང་བ་ལ་མི་ཕན་པ་གཉིས། དགོས་པའི་སྒོ་ནས་་་་་
ཐབས་དེས་འདུལ་བ་དང་། དེ་ལ་བྱིན་ན་རྒྱལ་པོ་ལ་གནོད་པར་འགྱུར་བ་བསྲུང་
བ་དང་། དགེ་འདུན་གྱི་ནང་ཁྲིམས་བསྲུང་བ་སྟེ་གསུམ་མོ། །བཞི་པ་རང་གི་་་་



འཁོར་ལ་ལོག་པར་སྒྲུབ་པ་ནི། འཁོར་རྣམས་ཀྱི་ནི་དོན་མི་བྱེད། །ཅེས་པ་ལ།
འཁོར་བསྡུས་པ་རྣམས་ལ་མནར་སེམས་ཀྱི་གདམས་ངག་མི་འདོམ་ཞིང༌། ཁྱིམ་་་
བདག་སོགས་ལས་ཟས་གོས་ལ་སོགས་འི་ཡོ་བྱད་ཆོས་བཞིན་དུ་འཚོལ་བའི་དོན་མི་
བྱེད་ན་ཉོན་མོངས་ཅན་དང་། གཞན་གཉིས་དང་བདག་མེད་པས་མི་བྱེད་ན་་་་་
ཉོན་མོངས་ཅན་མིན་པའོ། །ཉེས་མེད་ནི། རྟེན་གྱི་སྒོ་ནས་ནུས་པ་གཞན་ལ་་་་་་
བཅོལ་བ་དང་། རང་གི་མི་ནུས་པ་གཉིས། དགོས་པའི་སྒོ་ནས་ཐབས་དེས་་་་་
འདུལ་འདོད་པ་དང་། དགེ་འདུན་གྱི་ནང་ཁྲིམས་བསྲུང་བ་སྟེ་གཉིས། ཡུལ་གྱི་
སྒོ་ནས་རང་གིས་འཚོལ་བར་ནུས་པ་དང་། གདམས་ངག་གི་བྱ་བ་བྱས་ཟིན་པ་
དང་། འདུལ་བའི་སྐལ་བ་མེད་པ་སྟེ་གསུམ་མོ། །ལྔ་པ་མཐུན་པར་བྱ་བ་ལམ་ལོག་
པར་སྒྲུབ་པ་ནི། གཞན་གྱི་བློ་དང་མཐུན་མི་འཇུག །ཅེས་པ་ལ་མནར་སེམས་་་
ཀྱིས་གཞན་གྱི་བློ་དང་མཐུན་པར་མི་འཇུག་ན་ཉོན་མོངས་ཅན་དང་། གཞན་་་་་
གཉིས་དང་བག་མེད་ཀྱིས་ཡིན་ན་དེ་མིན་པའོ། །ཉེས་མེད་ནི། རྟེན་གྱི་སྒོ་ནས་་
སྦྱོར་མི་བཟོད་པ། དགོས་པའི་སྒོ་ནས་རང་གཞན་ལ་གནོད་པ། གཞན་སེམས་་
བསྲུང་བ། དགེ་འདུན་གྱི་ནང་ཁྲིམས་བསྲུང་བ། མུ་སྟེགས་ཅན་ཚར་བཅད་པ།
ཐབས་དེས་འདུལ་འདོད་པ་སྟེ་ལྔའོ། །དྲུག་པ་ཡོན་ཏན་ཅན་ལ་ལོག་པར་སྒྲུབ་པ་
ནི། ཡོན་ཏན་བསྔགས་པ་སྨྲ་མི་བྱེད། །ཅེས་པ་ལ། གཞན་གྱི་ཡང་དག་པའི་ས་
ཡོན་ཏན་དད་པ་ལ་སོགས་པའི་བསྔགས་པ་སྨྲ་བར་མི་བྱེད་པ་དང༌། ལེགས་པར་
སྨྲས་པ་ལ་མནར་སེམས་ཀྱིས་ལེགས་པོ་མི་སྟེར་ན་ཉོན་མོངས་ཅན་དང་། གཞན་
གསུམ་གྱིས་མི་སྟེར་ན་ཉོན་མོངས་ཅན་མིན་པའོ། །ཉེས་མེད་ནི། རྟེན་གྱི་སྒོ་ནས་
བརྗོད་མི་ནུས་པ་དང་། ཕ་རོལ་པོའི་གཏམ་རྫོགས་རྫོགས་སྡོད་པ་དང༌། ཡུལ་གྱི་
སྒོ་ནས་དེ་དག་བརྗོད་པ་ལ་མི་དགའ། བརྗོད་བྱའི་སྒོ་ནས་ཡོན་ཏན་དང་ལེགས་
སྨྲས་ལྟར་སྣང་དུ་སོང་བ། དགོས་པའི་སྒོ་ནས་ཐབས་དེས་འདུལ་འདོད་པ།
• 112 •



དགེ་འདུན་གྱི་ནང་ཁྲིམས་བསྲུང་བ་ཁེངས་པ་སོགས་སྐྱེས་དོགས་པ་དང་། མུ་་་་
སྟེགས་ཅན་ཚར་བཅད་པ་སྟེ་བཞིའོ། །གཉིས་པ་ཚར་མི་གཅོད་པ་ལ་གཉིས།
དང་པོ་ཆོས་མིན་སྤྱོད་པ་དབང་དུ་མི་བྱེད་པ་ནི། རྐྱེན་དུ་འཚམ་པར་ཚར་མི་་་་་
གཅོད། །ཅེས་པ་ལ། སེམས་ཅན་དམའ་དབབ་པ་དང་། ཆད་པས་བཅས་པ་་་
སོགས་རིགས་པ་ལ་ཉོན་མོངས་ཅན་གྱི་སྒོ་ནས་རྐྱེན་དུ་འཚམ་པར་དམའ་དབབ་པ་
སོགས་ཀྱིས་ཚར་མི་གཅོད་ན་ཉོན་མོངས་ཅན་དང་། གཞན་གསུམ་གྱིས་མི་བྱེད་་
ན་ཉོན་མོངས་མིན་པའོ། །ཉེས་མེད་ནི། རྟེན་གྱི་སྒོ་ནས་དུས་ལ་བབས་པ།
ཡུལ་གྱིས་སྒོ་ནས་མནར་སེམས་ཤས་ཆེ་བས་བཅོས་སུ་མི་རུང་བ་དང་། ངོ་ཚ་དང་
ཁྲེལ་ཡོད་ཆེ་བས་མྱུར་དུ་མཐུན་པར་བྱེད་པ་སྟེ་གཉིས། དགོས་པའི་སྒོ་ནས་རྩོད་
པ་འཕེལ་བ་དང་། དགེ་འདུན་དབྱེ་བར་དོགས་པ་སྟེ་གཉིས་སོ། །གཉིས་པ་་་་
བསྟན་པ་ལ་ཞེ་འགྲས་པ་སོགས་དབང་དུ་མི་བྱེད་པ་ནི། རྫུ་འཕྲུལ་སྡིག་ལས་་་་་
སོགས་མི་བྱེད། །ཅེས་པ་ལ། བསྟན་པ་ལ་ཞེ་འགྲས་པའམ། བསྟན་པ་ལ་གནས་
ནས་ཀྱང་སྡོམ་པ་དང་མི་ལྡན་པ་རྫུ་འཕྲུལ་སྡིག་ལས་སོགས་བསྟན་པའི་སྒོ་ནས་་་་་
སྐྲག་པ་དང་འདུན་པར་བྱ་བར་རིགས་པ་ལ། རྫུ་འཕྲུལ་དང་མཐུ་སྣ་ཚོགས་་་་་
བསྟན་པའི་སྒོ་ནས་སྡིག་པ་དང་ལ་སོགས་པས་སྐྲག་པ་སོགས་མི་བྱེད་ན་ཉོན་་་་་་་
མོངས་ཅན་མ་ཡིན་པའི་ཉེས་བྱས་སོ། །ཉེས་མེད་ནི། རང་ལ་རྫུ་འཕྲུལ་བསྟན་རྒྱུ་
མེད་པ་དང་། རྫུ་འཕྲུལ་ལ་སྐུར་བ་འདེབས་པ་ཡིན་ན་མ་བསྟན་ཀྱང་ཉེས་པ་མེད་
དོ། །དེ་དག་གིས་དམིགས་བསལ་གྱི་ཚུལ་གྱིས་དོན་བསྡུ་བ་ནི། སྙིང་བརྩེར་ལྡན་
ཞིང་བྱམས་ཕྱིར་དང་། སེམས་དགེ་བ་ལ་ཉེས་པ་མེད། །ཅེས་པ་ལ། སྔར་་་་
བསྟན་པའི་བསྒྲུབ་པ་དང་དགག་པའི་སྒོ་ནས་བཅས་པ་དེ་རྣམས་སེམས་ཅན་ལ་་་
སྙིང་བརྩེ་བ་དང་ལྡན་ཞིང་། སེམས་ཅན་ལ་བྱམས་པ་སྟེ་ཕན་པ་འདོད་པའི་ཕྱིར་་་
འདུལ་བར་འདོད་པའི་སེམས་དགེ་བས་བྱས་པ་ལ་ཉེས་མེད་དེ། དེ་དག་ལ་་་་་
• 113 •



གནང་བ་ཡིན་པའི་ཕྱིར། གཉིས་པ་དེས་མི་དགོས་པར་བསྲུང་འདོད་བསྐྱེད་པ་ནི།
བསླབ་པ་དེ་དག་སློབ་པར་འདོད་པའི་བསམ་པ་རྣམ་པར་དག་པ་དང་། བྱང་་་་
ཆུབ་ཐོབ་པའི་བསམ་པ་དང་། སེམས་ཅན་གྱི་དོན་བྱ་བའི་བསམ་པ་དང་ལྡན་་་
པས་བསླབ་པ་ལ་སྙིང་ཐག་པ་ནས་གུས་པར་བྱ་སྟེ། ཞེས་པ་ལ་མི་འགལ་བར་་་་
བསླབ་པར་བྱའོ། །གསུམ་པ་ཉམས་ན་ཕྱིར་བཅོས་པའི་ཚུལ་ནི། སྡོམ་པ་སླར་་་་
ཡང་བླང་བར་བྱ། །ཟག་པ་འབྲིང་ནི་གསུམ་ལ་བཤགས། །གཅིག་གི་མདུན་དུ་་་
ལྷག་པ་རྣམས། །ཉོན་མོངས་མི་མོངས་བདག་སེམས་བཞིན། །ཞེས་པ་ལ། གལ་
ཏེ་མི་ཤེས་པ་དང་། བག་མེད་པ་དང་། །ཉོན་མོངས་མང་བ་དང་། མ་གུས་པ་
སྟེ་ལྟུང་བ་འབྱུང་བའི་རྒྱུ་བཞི་པོ་ཐུན་མོང་གི་དབང་གིས་རྩ་ལྟུང་བྱུང་ན། ཉེས་པ་
འདག་པའི་ཕྱིར་བཤགས་པ་བྱེད་དགོས་ལ། བྱེད་ཚུལ་ད་ལྟ་ཉིད་འཆད་ལ། །
སྡོམ་པ་སོར་ཆུད་པ་ལ་ནི། སླང་ཡང་བླ་མའམ། མེད་ན་རྟེན་གྱི་དྲུང་དུ་བཤད་་
པ་ལྟར་གྱི་ཆོ་གས་བླང་བར་བྱའོ། །ཟག་པ་འབྲིང་གིས་བསྐྱེད་པའི་ཉེས་པ་བྱུང་ན་
བཤགས་ཡུལ་མཚན་ཉིད་དང་ལྡན་པ་གསུམ་ལ་འོག་ནས་འབྱུང་བ་བཞིན་
བཤགས་པར་བྱའོ། །ཀུན་དཀྲིས་ཆུང་ངུ་བསྐྱེད་པའི་ལྟུང་བ་བྱུང་ན། བཤགས་་
ཡུལ་གཅིག་གི་མདུན་དུ་ལྷག་མ་ཉེས་བྱས་འཆགས་པ་ཇི་ལྟ་བ་བཞིན་བཤགས་པ་
བྱའོ། །དཔེར་ན་ཉོན་མོངས་ཅན་ཡིན་མིན་གྱི་ཉེས་བྱས་རྣམས་བཤགས་ཡུལ་་་་་
མཚན་ཉིད་ཅན་མ་རྙེད་ན། བདག་གི་སེམས་ཀྱིས་སྡོམ་པས་འདག་པར་བྱང་ས་་
ལས་གསུངས་པ་བཞིན་ནོ། །དཔེར་ན། ཕམ་པ་བཤགས་ཡུལ་ནི། ཡུལ་བྱང་་་
ཆུབ་སེམས་དཔའི་སྡོམ་པ་དང་ལྡན་པའམ། བྱང་སེམས་ཀྱི་སྡོམ་པ་མི་ལྡན་པ་ཡིན་
ན། དགེ་སློང་ཕ་མ་བཞི་ཡན་ཆད་དུ་ལོངས་པའི་མདུན་དུ་ཕྱག་འཚལ་ཙོག་པུར་
འདུག་སྟེ་ཐལ་མོ་སྦྱར་ནས། ལྟུང་བ་འདི་ཞེས་བྱ་བ་བཤགས་པ་ལ་ཐུགས་བཏད་
པར་ཞུ། ཞེས་ལྟུང་བ་གང་བྱུང་གི་མིང་ནས་སྨོས་ནས་སྟོབས་བཞི་ཚང་བའི་་་་



བཤགས་པ་བྱས་ནས་སྡོམ་པ་ལེན། ཡང་ན། རྨི་ལམ་འཕགས་པ་ནམ་སྙིང་པོའོ། །
ཞེས་བཤད་པ་ལྟར་བཤགས་པ་བྱས་ནས་སྡོམ་པ་ལེན། དེའི་བཤགས་ཚུལ་ནི།
ཐོ་རངས་ཏེ་ཁ་ཤར་ཕྱོགས་སུ་བལྟས་ནས་འདུག་སྟེ། སྐྱ་རེངས་སྐྱ་རེངས་ཐུགས་་
རྗེ་ཆེན་པོ་ཅན་སྐལ་བ་ཆེན་པོ་ཅན་ཁྱོད་འཛམ་གླིང་དུ་ཤར་མ་ཐག་ཏུ་བདག་ལ་་་
ཐུགས་རྗེས་ཁྱབ་པར་མཛོད་ཅིག བྱང་སེམས་ནམ་མཁའི་སྙིང་པོ་ཐུགས་རྗེ་ཅན་
ལ་བདག་གི་ཚིག་གིས་སྒྲོན་ཏེ་བདག་གི་རྨི་ལམ་དུ་ཡང་དེ་སྟོན་པར་འགྱུར་ཞིང་།
ཐབས་དེས་ལྟུང་བ་བཤགས་པར་འགྱུར་བ་དང་། འཕགས་པ་ཐུགས་རྗེ་ཆེན་པོ་་
ལ་ཐབས་དང་ཡེ་ཤེས་ཐོབ་པར་མཛོད་ཅིག ཅེས་སྨྲས་ནས་གཉིད་ལོག་པར་བྱའོ། །
དེ་བྱས་པས་སྐྱ་རེངས་ཤར་མ་ཐག་ནམ་མཁའི་སྙིང་པོ་བྱང་སེམས་དེའི་རྨི་ལམ་དུ་
ཐ་མལ་བར་མདུན་དུ་འདུག་སྟེ། རྩ་ལྟུང་འཆགས་སུ་འཇུག་པར་གསུངས་སོ། །
ཟག་པ་འབྲིང་གི་ལྟུང་བ་བཤགས་ཚུལ་ནི། སྤྱོད་ལམ་སྔར་ལྟར་བྱས་ནས། ཚེ་་་་
དང་ལྡན་པ་དགོངས་སུ་གསོལ། བདག་མིང་འདི་ཞེས་བགྱིས་པ་ལ། ཇི་སྐད་་་་་
ཡོངས་སུ་བརྗོད་པའི་ཕམ་པའི་གཞི་ལས་བྱང་ཆུབ་སེམས་དཔའི་འདུལ་བ་དང་། །
འགལ་བའི་ཉེས་བྱས་ཀྱི་ནོངས་པ་བྱུང་སྟེ། བདག་བྱང་ཆུབ་སེམས་དཔའ་མིང་་་་
འདི་ཞེས་བགྱིས་པའི་ཉེས་པ་དེ་ཚེ་དང་ལྡན་པ་རྣམས་ཀྱི་མདུན་དུ་འཆགས་ཤིང་
མཐོལ་ཏེ། མི་འཆལ་པོ་བཤགས་ཤིང་མཐོལ་བས་བདག་བདེ་བར་གནས་པར་་་་་
འགྱུར་གྱི། མ་མཐོལ་ཞིང་མ་བཤགས་ན་བདེ་བར་གནས་པར་མི་འགྱུར་རོ། །
ཞེས་བརྗོད། ཡུལ་གྱིས། ཁྱོད་ཀྱི་འདི་རྣམས་ཉེས་པར་མཐོང་ངམ། བྱེད་པ་་་་
པོས་མཐོང་ངོ་བརྗོད། ཡུལ་གྱིས་ཕྱིས་ཀྱང་སྡོམ་པར་བྱེད་དམ། ལེན་པ་པོས་་་་་
ཆོས་བཞིན་འདུལ་བ་བཞིན་དུ་ལེགས་པར་སྤྱི་བོས་ནོད་པར་བགྱིའོ། །ཞེས་ལན་་
གསུམ་བརྗོད་པར་བྱའོ། །དེ་ཡང་ལྟུང་བ་ལན་གཉིས་བྱུང་ན་བཤགས་པའི་ཚེ་་་་
གཉིས་བྱུང་སྟེ། གསུམ་ནས་གྲངས་ཀྱིས་ཤེས་པ་ཚུན་བྱུང་ན། ཤིན་ཏུ་མང་པོ་་་
• 115.



འབྱུང་སྟེ། གྲངས་ཀྱིས་མི་ཤེས་བྱུང་ན། དཔག་ཏུ་མེད་པ་འབྱུང་སྟེ། ཞེས་་་་་
བརྗོད་དགོས་ཏེ། དཔེར་ན་ཆོས་ནོར་མ་བྱིན་པའི་ལྟུང་བ་བྱུང་བ་ཞེས་པ་ལྟ་བུའོ། །
ཉེས་བྱས་དང་ཟག་པ་ཆུང་ངུ་བཤགས་ཡུལ་གཅིག་ལས་མེད་ན། ཚེ་དང་ལྡན་་་་
པའི་མདུན་ཞེས་འདོན་པ་སྤོས་ལ་བྱ་བ་མ་གཏོགས་པ་གཞན་འདྲའོ། །བཤགས་་
པ་བྱེད་པ་པོ་རབ་བྱུང་ཡིན་ན་བཤགས་ཡུལ་ཡང་རབ་བྱུང་དགོས་སོ།།
བཞི་པ་མཇུག་གི་དོན་ནི། བྱང་ཆུབ་སེམས་དཔའི་སྡོམ་པའི་རྣམ་གཞག་་་
སྟོན་པའི་ཚིགས་སུ་བཅད་པ་ཉི་ཤུ་པ་སློབ་དཔོན་བདག་ཉིད་ཆེན་པོ་ཙནྡྲ་གོ་མིས་
མཛད་པ་རྫོགས་སོ། །འདི་ནི་མདོར་བསྡུས་པའི་ཚུལ་དུ་བཤད་ཀྱིས། རྒྱས་པར་
ཤེས་འདོད་ན་བྱང་སའམ་བསླབ་བཏུས། མ་མཐའ་ཡང་བྱང་ཆུབ་གཞུང་ལམ་་་
བལྟའོ། །དེ་དག་གིས་ནི་བྱང་ཆུབ་སེམས་དཔའི་སྡོམ་པ་ལེན་པ་དང་། བསྲུང་་་
ཚུལ་དང༌། ཉམས་ན་ཕྱིར་བཅོས་པའི་ཚུལ་རྣམས་ལེགས་པར་བཤད་པའོ།། །
ལེགས་པར་བཤད་པའི་རབ་དཀར་དགེ་བའི་མཐུས། །ལེགས་ཚོགས་རྩ་བ་
ཡོངས་རྫོགས་བསྟན་པའི་གནད། །ལེགས་འདོམས་བཤེས་གཉེན་དམ་པས་རྗེས་་
བཟུང་སྟེ། །ལེགས་ལམ་མཐར་ཕྱིན་མྱུར་དུ་འགྲུབ་པར་ཤོག །རྒྱལ་བའི་དགོངས་
པ་ཤིན་ཏུ་ཟབ་ཅིང་ཕྲ། །བདག་བློ་ཉམ་ཆུང་བྱིས་བློས་དཔྱད་པ་ཡི། །ཉེས་པ་་་་
མཆིས་པ་ཡེ་ཤེས་སྤྱན་ལྡན་གྱི། །སྲས་བཅས་རྒྱལ་རྣམས་བརྩེ་བས་བཟོད་པར་་་་་
མཛོད། །གཏི་མུག་ཆང་གིས་རབ་མྱོས་བག་མེད་པར། །ངན་སྐྱུགས་རྩལ་གྱིས་་་
བསྟན་པ་སུན་འབྱིན་པའི། །ཁྲེ་ལ་མེད་ངོ་ཚ་གོས་དང་བྲལ་རྣམས་ལ། །གཏམ་་་
འདི་ལེགས་པར་བཤད་པ་མ་ཡིན་མོད། །ལེགས་བཤད་མང་དུ་ཐོས་པའི་བློ་གྲོས་
ལུས། །སྡོམ་གསུམ་གོས་གྱོན་ཁྲེལ་ཡོད་སྐེ་རགས་བཅིངས། །བག་ཡོད་སྤྱོད་པས་
རང་རྒྱུད་བསྡོམས་པ་རྣམས། །ལེགས་བཤད་འདི་ནི་བཟང་བཀྲས་གཏམ་དུ་བྱས།།
ཞེས་སྡོམ་པ་ཉི་ཤུའི་རྣམ་པར་བཤད་པ་རིན་པོ་ཆེའི་ཕྲེང་བ་ཞེས་བྱ་བ་འདི་
• ]16 •



ནི་རྒྱལ་བའི་གསུང་རབ་དགོངས་འགྲེལ་དྲི་མ་མེད་པ་མང་དུ་ཐོས་ཤིང་དེའི་དོན་་་
ལ་ངེས་པ་ཕྱིན་ཅི་མ་ལོག་པར་སྤྱོད་པའི་བློ་གྲོས་ཀྱི་མཐུ་དང་ལྡན་པའི་རྒྱལ་ཁམས་
པ་བཟང་པོ་བཀྲ་ཤིས་ཞེས་བྱ་བས་སྦྱར་བ་འདིས་ཀྱང་བསྟན་པ་རིན་པོ་ཆེ་རྒྱས་་་
པར་བྱེད་ནུས་པར་གྱུར་ཅིག རབ་བྱེད་བརྒྱ་རྩ་བྱེད་པར་དམ་བཅས་པའི་རབ་་་
བྱེད་བརྒྱད་པའོ། །དཔལ་ལྡན་བླ་མའི་དྲིན་དང་གཏི་མུག་རྣམ་སྦྱོང་བ། །མགོན་
པོ་ཡོན་ཏན་ཐམས་ཅད་རྫོགས་པའི་བཀྲ་ཤིས་གང་། །དགེ་བ་མཉམ་མེད་རྫོགས་
པའི་བཀྲ་ཤིས་གང་ལགས་པ། །བཀྲ་ཤིས་དེས་ཀྱང་དེང་འདིར་ཞི་བྱེད་ལེགས་་་་་
གྱུར་ཅིག །བཀྲ་ཤིས། མངྒ་ལམ། ཕ་མས་ཐོག་དྲངས་སེམས་ཅན་དོན་དུ་བསྔོས། །
ཡི་གེ་པ་ནི་ཞོགས་སྨྱོན་ཚེ་ནོར་རོ། །བཀྲིས། །
，117 •



༄༅། །དབུ་མའི་ལྟ་ཁྲིད་ཟབ་ལམ་མུན་པ་སེལ་བའི་སྒྲོན་མེ་
འབར་གསལ་ཞེས་བྱ་བ་བཞུགས་སོ།།
༄༅། །གང་ཞིག་རྟོགས་ན་སྲིད་པ་ཡིན། །ས་བོན་མ་ལུས་དྲུངས་འབྱིན་པ། །
མཐའ་བྲལ་རྟེན་འབྲེལ་དབུ་མའི་ལམ། །གསལ་མཛད་བཤེས་གཉེན་རྣམས་ལ་་་་
འདུད། །ཁྱད་པར་སྙིགས་དུས་འགྲོ་བའི་མགོན། །ལམ་བཟང་སྟོན་པའི་བཤེས་་
གཉེན་མཆོག །མཁྱེན་བརྩེ་མཚུངས་མེད་ཙོང་ཁ་པ། །སྲས་བཅས་ཀུན་གྱི་དགེ་་
ལེགས་མཛོད། །ཟབ་མོའི་ལམ་གྱིས་བྱང་ཆུབ་ཏུ། །འཁྲིད་པའི་ལམ་རིམ་རྒྱས་་་་
བསྡུས་ལས། །སྙིང་པོ་བསྡུས་པའི་ཁྲིད་ཡིག་ནི། །གོ་སླའི་ཕྱིར་དུ་ཁོ་བོས་སྦྱིན། །
གང་ཞིག་སྲིད་པའི་བཙོན་ར་ཡ་ང་བར་ཁྲིད་དེ་སྡུག་བསྔལ་གྱི་གཤེད་མས་་་
རྟག་ཏུ་འཚེ་བར་བྱེད་པའི་རྩ་བ་ནི་བདག་ཏུ་འཛིན་པ་ཉིད་ཡིན་ལ། དེ་སྤོང་བའི་
ཐབས་བདག་མེད་རྟོགས་པའི་ཤེས་རབ་སྒོམ་པར་བྱེད་པ་ལས་གཞན་མེད་པས།
བདག་མེད་རྟོགས་པའི་ཤེས་རབ་སྒོམ་དགོས་ལ། དེ་ཡང་གྲུབ་མཐའ་སྨྲ་བ་གཞན་
དང་ཐུན་མོང་མ་ཡིན་པའི་སྟོང་ཉིད། མགོན་པོ་ཀླུ་སྒྲུབ་ཡབ་སྲས་ཀྱིས་མདོའི་་་་
དགོངས་པ་བཀྲལ་བ་གཏན་ལ་ཕབ་པ་ལྟར་ཉམས་སུ་ལེན་དགོས་ལ། དེའི་ཉམས་
སུ་ལེན་ཚུལ་མཐའ་དཔྱོད་དང་བཅས་པ། རྗེ་ཐམས་ཅད་མཁྱེན་པ་ཙོང་ཁ་པ་་་་
ཉིད་ཀྱིས་མཛད་པའི་ལམ་རིམ་རྒྱས་བསྡུས་གཉིས་སུ་གསལ་བར་མཛད་དུ་ཟིན་་་་
ཀྱང་། བློ་དམན་པ་དག་ལ་ཉེ་བར་མཁོ་བའི་དབུ་མའི་ལྟ་བའི་ཁྲིད་ཡིག་ཉམས་སུ་
བླང་བདེ་བ་ཞིག་བརྗོད་པར་བྱའོ། །
དེ་ལ་གཉིས། ཁྲིད་ཀྱི་སྔོན་འགྲོ་དང་། ཁྲིད་ཀྱི་དངོས་གཞི་གཉིས་སོ།།
དང་པོ་ལ། ཐུན་མོང་གི་སྔོན་འགྲོ་དང་། ཐུན་མོང་མིན་པའི་སྔོན་འགྲོ་་་
གཉིས།
• ]18 •



དང་པོ་ནི། ལམ་གྱི་རྩ་བ་བཤེས་གཉེན་བསྟེན་ཚུལ། དལ་འབྱོར་རྙེད་་་་་
དཀའ་ཞིང་དོན་ཆེ་བ་བསམ་པ། དེ་ཉིད་ཚེ་འདིར་ཡུན་རིང་དུ་མི་གནས་པའི་་་་
འཆི་བ་མི་རྟག་པ་བསམ་པ། དེའི་རྗེས་སུ་ཤི་ནས་གང་དུ་སྐྱེ་བ་འགྲོ་བ་གཉིས་ཀྱི་
བདེ་སྡུག་བསམ་པ། བསྟན་པའི་འཇུག་སྒོ་སྐྱབས་འགྲོ་སྦྱང་བ། ལས་འབྲས་་་་་
བསམ་པ་སོགས་ལ་མྱོང་བ་ཐོན་པར་བྱས་ཏེ། ཚེ་འདི་ལ་བློ་ལོག་ནས། ཕྱི་མ་ཕན་
ཆད་ལྷ་མིའི་གོ་འཕང་དོན་དུ་གཉེར་བའི་སྐྱེས་བུ་ཚུང་ངུའི་བསམ་པ་སྐྱེ་བའི་བར་
དུ་སྦྱང་། དེའི་རྗེས་སུ་འཁོར་བ་སྤྱི་དང་བྱེ་བྲག་གི་སྡུག་བསྔལ་བསམས་ནས་ལྷ་
མིའི་གོ་འཕང་ཡང་ཁྱབ་པ་འདུ་བྱེད་ཀྱི་སྡུག་བསྔལ་ཁོང་དུ་ཆུད་ནས། སྡུག་་་་
བསྔལ་མཐའ་དག་ཉེ་བར་ཞི་བའི་སྐྱེས་བུ་འབྲིང་གི་བསམ་པ་སྐྱེས་ཀྱི་བར་དུ་སྦྱང་།
དེའི་རྗེས་སུ་སེམས་ཅན་ཐམས་ཅད་ཕ་མ་ཡིན་ཚུལ་དང་། དེ་འཁོར་བར་་་་་་
འཁྱམས་ཚུལ་ཤེས་པར་བྱས་ནས། དེ་རྣམས་བདེ་བ་དང་ལྡན་ན་སྙམ་པའི་བྱམས་
པ་དང་། སྡུག་བསྔལ་དང་བྲལ་ན་སྙམ་པའི་སྙིང་རྗེ་གཅིག་དང་། དེའི་ཕྱིར་་་་་
སེམས་ཅན་ཐམས་ཅད་ཀྱི་བདེ་བ་བདག་གིས་སྒྲུབ། སྡུག་བསྔལ་བདག་གིས་་་་་་
བསལ་སྙམ་པའི་ལྷག་བསམ་བསྐྱེད། དེའི་རྗེས་སུ་ཐེག་ཆེན་གྱི་འཇུག་སྒོ་སེམས་་་
བསྐྱེད་ཡིན་པས། ལམ་རིམ་ལས་གསུངས་པ་ལྟར། སྨོན་སེམས་ཁྱད་པར་ཅན་ཆོ་
གས་བཟུང་ནས་དེའི་བསླབ་བྱ་མཐའ་དག་ལ་བསླབ། དེའི་རྗེས་སུ་ཚུལ་ཁྲིམས་ཀྱི་
ལེའུའི་འགྲེལ་པར་བཤད་པ་ལྟར། རྒྱལ་སྲས་ཀྱི་སྡོམ་པ་བཟུང་ནས་སྤྱོད་པ་ཕར་་
ཕྱིན་དྲུག་ལ་སློབ་ཚུལ་ལ་མྱོང་བ་ཐོན་པར་བྱེད་པའོ།།
གཉིས་པ་ཐུན་མོང་མིན་པའི་སྔོན་འགྲོ་ནི། བླ་མའི་རྣལ་འབྱོར་ཐུན་མོང་མ་
ཡིན་པ་མན་ངག་ལྟར་བསྒོམས་ཏེ་གསོལ་བ་གདབ། ཁྱད་པར་དུ་ཡང་དག་པའི་་
ལྟ་བ་རྒྱུད་ལ་སྐྱེ་བའི་སྨོན་ལམ་མང་དུ་གདབ། དེའི་རྗེས་སུ་བླ་མ་བརྒྱུད་པའི་རིམ་
པ་མན་ངག་ལྟར་བྱས་ནས། ལྟེ་བའི་གནས་སུ་བླ་མ་རྗེ་བཙུན་འཇམ་དབྱངས་་་་
• 119 •



རྣམ་པ་ཅན། ཡུང་དཀར་གྱི་འབྲུ་ཚད་ཙམ་པ་ཉི་ཟླ་ཁ་སྦྱོར་གྱི་ནང་ན་གནས་པ་་
སྒོམ་མོ། །
གཉིས་པ་ཁྲིད་ཀྱི་དངོས་གཞི་ལ། ལྷག་མཐོང་གི་སྔོན་དུ་ཞི་གནས་སྒོམ་པའི་
རྒྱུ་མཚན། ཞི་གནས་སྒོམ་པའི་ཚུལ། ལྷག་མཐོང་སྒོམ་པའི་ཚུལ། ཞི་ལྷག་ཟུང་
དུ་འབྲེལ་བའི་ཚད་བཤད་པ་དང་བཞིའོ། །
དང་པོ་ནི། སྤྱོད་འཇུག་ལས། ཞི་གནས་རབ་ཏུ་ལྡན་པའི་ལྷག་མཐོང་གིས། །
ཉོན་མོངས་རྣམ་པར་འཇོམས་པར་ཤེས་བྱས་ཏེ། །ཐོག་མར་ཞི་གནས་བཙལ་བྱ་་
དེ་ཡང་ནི། །ཞེས་གསུངས་པ་ལྟར། ཐོག་མར་ཞི་གནས་བསྒྲུབས་ནས་ལྷག་་་་་
མཐོང་སྒོམ་དགོས་ཏེ། ལྷག་མཐོང་ནི་སོ་སོར་རྟོག་པའི་ཤེས་རབ་ཀྱི་ཡུལ་སྤྱད་་་་
ནས་སྒོམ་པ་ཞིག་ཡིན་ལ། དེ་བསྒྲུབས་ནས་དེ་ལ་བརྟེན་ནས་ཞི་གནས་འགྲུབ་མི་
སྲིད་ལ། ཞི་གནས་ནི་དམིགས་པ་ལ་སེམས་རྩེ་གཅིག་ཏུ་འཇོག་པ་ཡིན་ལ། དེ་ལ་
བརྟེན་ནས་ལྷག་མཐོང་སྒྲུབ་སླ་བའི་ཕྱིར།
གཉིས་པ་ལ། ཏིང་ངེ་འཛིན་སྐྱོན་མེད་སྐྱེ་བའི་ཚུལ། དེ་ལ་བརྟེན་ནས་་་་་
སེམས་གནས་སྐྱེ་བའི་རིམ་པ་བཤད་པ་དང་གཉིས།
དང་པོ་ལ་སེམས་དམིགས་པ་ལ་གཏད་པའི་སྔོན་དུ་ཇི་ལྟར་བྱ་བ། དམིགས་
པ་ལ་གཏད་པའི་དུས་སུ་ཇི་ལྟར་བྱ་བ། དམིགས་པ་ལ་གཏད་པའི་འོག་ཏུ་ཇི་ལྟར་
བྱ་བ་དང་གསུམ། །
དང་པོ་ལ་ཐོག་མར་ཏིང་ངེ་འཛིན་ནི་སྒོམ་པ་ལ་མི་སྤྲོ་བའི་ལེ་ལོ་འགོག་མ་་་
ནུས་ན་ཏིང་ངེ་འཛིན་ནི་རྣམ་དག་མི་སྐྱེ་བས་ལེ་ལོ་འགོག་དགོས་ལ། འགོག་ཚུལ་
ཡང༌། ཏིང་ངེ་འཛིན་གྱི་ཡོན་ཏན་དང་ཕན་ཡོན་ལེགས་པར་བསམས་ནས།
ཏིང་ངེ་འཛིན་ལ་དོན་གཉེར་གྱིས་འདུན་པ་དྲག་པོ་བསྐྱེད་པས་བཟློག་གོ་
གཉིས་པ་ལ། སེམས་གང་ལ་འཇོག་པའི་གཞི་དམིགས་པ་ངོས་བཟུང་བ།
• 120 •



དེ་ལ་སེམས་ཇི་ལྟར་གཏོད་པའི་ཚུལ། གེགས་བྱུང་ན་བཟློག་པའི་ཐབས་དང་་་་་་
གསུམ།
དང་པོ་ནི། བཅོམ་ལྡན་འདས་ཀྱིས། སྤྱིའི་དམིགས་པ། ཁྱབ་པའི་་་་་
དམིགས་པ་ལ་སོགས་པ་གསུངས་པ་དང་། བྱེ་བྲག་ཏུ་འདོད་ཆགས་ཤས་ཆེ་བས་
མི་སྡུག་པ་བསྒོམ་པ་སོགས་མཐའ་ཡས་པ་གཅིག་གསུངས་ཀྱང་འདིར་སྐབས་སུ་་་་
བབ་པའི་དམིགས་པ་ངོས་བཟུང་བར་བྱའོ། །དེ་ཡང་ཏིང་ངེ་འཛིན་རྒྱལ་པོའི་་་་་
མདོ་ལས། གསེར་གྱི་ཁ་མདོག་ལྟ་བུའི་སྐུ་ལུས་ཀྱིས། །འཇིག་རྟེན་མགོན་པོ་ཀུན་
ཏུ་མཛེས་པ་སྟེ། །དམིགས་པ་དེ་ལ་གང་གིས་སེམས་འཇུག་པ། །བྱང་ཆུབ་སེམས་
པའི་མཉམ་པར་བཞག་ཅེས་བྱ། །ཞེས་གསུངས་པ་ལྟར་དུ་སྒོམ་རིམ་ལས་ཀྱང་། །
དེ་བཞིན་གཤེགས་པའི་སྐུ་ལ་དམིགས་པར་གསུངས་པ་ལྟར་བྱའི། ཁ་ཅིག་་་་་་
དམིགས་རྟེན་རྡེའུ་ཤིང་བུ་སོགས་ལ་བྱས་ནས་དེ་ལ་མིག་ཤེས་ཀྱིས་དམིགས་ཏེ་ཧར་
སྒོམ་བྱེད་པ་དག་ནི་ཏིང་ངེ་འཛིན་གྱི་རྣམ་གཞག་མ་ཆགས་པའི་ཅི་ཏོལ་ལོ། །དེས་
ན་འདིར་རྗེ་ཉིད་ཀྱི་མན་ངག་བླ་མའི་རྣལ་འབྱོར་གྱི་སྐབས་སུ་བཤད་པ་ལྟར་ལྟེ་་་
བའི་གནས་ཀྱི་བླ་མ། རྗེ་བཙུན་འཇམ་དབྱངས་ཀྱི་རྣམ་པ་ཅན་ལ་དམིགས་ནས་་་
ཞི་གནས་སྒྲུབ་བོ།།
གཉིས་པ་ལ། སེམས་གཏོད་ཚུལ་དངོས་དང་། ཐུན་ཚད་བསྟན་པ་གཉིས།
དང་པོ་ནི། ཏིང་ངེ་འཛིན་ལ་སེམས་ཤིན་ཏུ་གསལ་བའི་གསལ་བྱའི་ངར་དང་་་་
ལྡན་པ་དང་། དམིགས་པ་ལ་རྩེ་གཅིག་ཏུ་གནས་པའི་མི་རྟོག་པའི་གནས་བྱ་དང་
ལྡན་པ་གཉིས་ཚོགས་གཅིག་དགོས་སོ། །གསལ་བྱའི་ངར་དང་ལྡན་པའི་བྱིང་བ་་
གཅོད་ལ། མི་རྟོག་པའི་གནས་བྱས་རྒོད་པ་གཅོད་པའི་ཕྱིར། ཏིང་ངེ་འཛིན་་་་་
དོན་དུ་གཉེར་བའི་བློ་ལྡན་དག་གིས་ཚུལ་དེ་ལ་མཁས་པར་བྱ་དགོས་སོ། །ཁ་ཅིག་
གི་བདེ་བ་བསྣན་པ་གསུམ་དུ་བྱེད་ལ། གཞན་དག་རང་ས་བསྣན་ཏེ། བཞིར་་་་
• 12] •



བྱེད་ཀྱང་སྔ་མ་གཉིས་སུ་འདུས་སོ། །དེ་ནས་སྔར་བཤད་པ་ལྟར་བླ་མ་རྗེ་བཙུན་་
འཇམ་དབྱངས་ཀྱི་རྣམ་པ་ཅན་གྱི་ཞལ་ཕྱག་མ་ཚང་བ་མེད་པ་སོགས་གསལ་བཏབ་
ནས། མ་མཐའ་ཞལ་རས་གཅིག་ཡན་ཆད་ཤར་བྱུང་བ་ན། དེ་ཤེས་པས་བཟུང་
བའི་འཛིན་སྟངས་ཤུགས་ཅན་གཅིག་བསྐྱེད་ལ། སེམས་དཔངས་མཐོ་བར་བྱས་ཏེ།
གསར་དུ་གཞན་གང་ལ་ཡང་མི་གཅོད་པར་འཇོག་པའོ། །སེམས་དམིགས་རྟེན་ལ་
བཞག་ཟིན་པ་དང་། འདི་ལྟར་དམིགས་པ་ལ་བཏགས་སོ་སྙམ་པ་གཅིག་བསྐྱེད་ལ།
དེ་ནས་གསར་དུ་གཞན་ལ་མི་རྟོག་པར་བློ་གྲོས་ཉིད་ཀྱི་ཤུགས་མ་ཆད་པར་རྒྱུན་་་་
སྐྱོང་བ་ནི་མན་ངག་དམ་པའོ། །དེ་ལ་ཁ་ཅིག་ཤེས་པ་དཔང་བསྟོད་དེ་བསྒྲིམས་་་
ནས་བཞག་པ་ན། རྒྱུན་མཐུན་ཐུབ་པ་མི་ཡོང་བར་མཐོང་ནས། རིག་པ་་་་་
གཟེངས་ཀྱང་སྨད། བསྒྲིམ་པ་ཡང་སློད་པས། གནས་བྱ་མྱུར་པོར་སྐྱེ་བ་མཐོང་་་་
ནས་གློད་རབ་ལ་སྒོམ་རབ་ཅེས་མན་ངག་ཏུ་སྨྲ་བ་དག་ནི། སྒོམ་དང་བྱིང་བ་ཤན་
མ་ཕྱེད་པའི་བབ་ཅོལ་ལོ། །གཉིས་པ་ཐུན་ཚད་བསྟན་པ་ནི། བསྒོམ་རིམ་ཐ་མ་་
ལས། དེ་ལྟ་བུའི་རིམ་པ་བསྟན་པ་འདིས། ཆུ་ཚོད་གཅིག་གམ་མེད་ཚེ་ཐུན་ཕྱེད་
དམ། ཐུན་གཅིག་གམ། ཇི་སྲིད་ནུས་པ་དེ་སྲིད་དུ་འཇུག་པར་བྱའོ། །ཞེས་་་་་
གསུངས་པས། དང་པོར་ཐུན་རིང་ན་བརྗེད་ངད་སྐྱེས་ཏེ། གཡེང་འགྲོ་བས་ཡུན་
ཅི་ཐུང་བྱས་ལ། བྱང་བ་ན་ཨུ་ཚུགས་བྱས་ཏེ་མི་སྒོམ་པར། བློའི་ནུས་པ་དང་་་་་
ཁམས་ཀྱི་འཕྲོད་དང་བསྟུན་ཏེ། ཇི་ཙམ་པ་འཚམ་པར་སྒོམ་པ་ནི། མཁས་པ་
རྣམས་ཀྱི་དགོངས་པ་དམ་པའོ། །
གསུམ་པ་གེགས་བྱུང་ན་བཟློག་པའི་ཐབས་ནི། དམིགས་པ་རྟེན་མི་གསལ་
ན། སླར་ཡང་བླ་མའི་རྣལ་འབྱོར་བསྒོམས་ཏེ། དམིགས་པ་གསལ་པོ་དང་བརྟན་
པོ་འབྱུང་བར་གསོལ་བ་གདབ། སྐུའི་ཆ་ཤས་འགའ་ཞིག་གསལ་ལ་གཞན་མི་་་་
གསལ་ན། གང་གསལ་བ་དེ་ལ་སེམས་བཟུང་། དེ་ཡང་མི་གསལ་བར་སེངས་ན་
• 122 •



སྐུ་སྤྱི་ལ་བཟུང་།། ཁ་མདོག་སེར་པོ་སྒོམ་པ་དམར་པོ་སོགས་ཤར་བ་དང་།
བཞུགས་པའི་དབྱིབས་ཅན་བསྒོམ་པ་ལ་བཞེངས་པའི་དབྱིབས་དང༌། གཅིག་་་་
བསྒོམ་པ་ལ་གཉིས་སོགས་ཤར་བ་དང་། ཆུང་བ་བསྒོམ་པ་ལ་ཆེ་བ་སོགས་ཤར་བ་
བྱུང་ན། དེ་དག་གི་རྗེས་སུ་མི་འབྲང་བར་རྩ་བའི་དམིགས་པ་དེ། ཁོ་ན་ཉིད་ལ་
དམིགས་ཏེ་བསྒོམ་མོ། །ཡང་དམིགས་པ་ལན་གཅིག་གསལ་ཡང་ཡལ་ནས་འགྲོ་་་
བའམ་དེ་སེམས་གཞན་དུ་འཕྲོ་ན་སླར་ཡང་དེ་མ་ཐག་རིག་པར་བྱས་ནས་རྩ་བའི་
དམིགས་པར་འཇོག་དགོས་སོ། །དབུ་མ་སྙིང་པོ་ལས། ཡིད་ཀྱི་གླང་པོ་ལོག་འགྲོ་
བ། །དམིགས་པའི་ཀ་བ་བརྟན་པོ་ལ། །དྲན་པའི་ཐག་པས་ངེས་བཅིངས་ནས། །
ཤེས་རབ་ལྕགས་ཀྱུས་རིམས་དབང་བྱ། ཞེས་དང༌། བསྒོམ་རིམ་བར་པ་ལས། །
དྲན་པ་དང་ཤེས་བཞིན་གྱི་ཐག་པས། ཡིད་ཀྱི་གླང་པོ་ཆེ་དམིགས་པའི་སྡོང་པོ་དེ་
ཉིད་ལ་གདགས་པར་བྱའོ། །ཞེས་གསུངས་སོ།།
གསུམ་པ་དམིགས་པ་ལ་གཏད་པའི་འོག་ཏུ་ཇི་ལྟར་བྱ་བ་ལ་བྱིང་རྒོད་བྱུང་
དུས་ཇི་ལྟར་བྱ་བ་དང་། བྱིང་རྒོད་བྱུང་བ་དང་ཤེས་བཞིན་གྱི་རིག་པར་བྱས་ནས་
སླར་ཡང་དམིགས་པ་འཇོག་དགོས་སོ། །
དང་པོ་ནི། འོ་ན་བྱིང་བ་དང་རྒོད་པ་དང་ཤེས་བཞིན་གྱི་ངོ་བོ་གང་ཡིན་ཞེ་
ན། བྱིང་བ་ནི། བསྒོམ་རིམ་བར་པ་ལས། གང་གི་ཚེ་དམུ་ལོང་ལྟ་བུའམ།
མིག་བཙུམ་པ་ལྟ་བུའི་ཕྱིར། སེམས་ཀྱི་དམིགས་པ་གསལ་བར་མི་མཐོང་བ་དེའི་་
ཚེ་བྱིང་བར་འགྱུར་བར་རིག་པར་བྱའོ། །ཞེས་གསུངས་པ་ལྟར། སེམས་ཀྱི་་་་་
དམིགས་པ་འཛིན་པའི་འཛིན་སྟངས་སློད་ནས་དམིགས་པ་གསལ་བའམ། དམ་་
པར་མི་འཛིན་པའི་དྭངས་ཆ་ཡོད་ཀྱང་དམིགས་པའི་འཛིན་སྟངས་གསལ་པོ་མེད་
པའོ། །རྒོད་པ་ནི་ཀུན་ལས་བཏུས་ལས། སྡུག་པའི་མཚན་མའི་རྗེས་སུ་འཇུག་་་
པའི་འདོད་ཆགས་ཀྱི་ཆར་གཏོགས་པའི་སེམས་རྣམ་པར་མ་ཞི་བ་དེ། ཞི་གནས་
• 123 •



ཀྱི་བར་དུ་གཅོད་པའི་ལས་ཅན་ནོ། །ཞེས་གསུངས་པ་ལྟར། ཡུལ་ཡིད་དུ་འོང་བ་
ལ་དམིགས་ཤིང་རྣམ་པ་སེམས་རྣམ་པར་མ་ཞི་ཞིང་ཕྱིར་ལ་འཕྲོ་བ་སྟེ་ཡུལ་ལ་སྲེད་
པའི་རྣམ་པས་འཇུག་པ། བྱེད་ལས་དམིགས་པ་ལ་གནས་པའི་བར་ཆད་བྱེད་པའོ། །
ཤེས་བཞིན་ནི་བསྒོམ་རིམ་ཕྱི་མ་ལས། སེམས་བྱིང་ངམ་བྱིང་དུ་དོགས་པར་མཐོང་
ན། ཞེས་དང་། སེམས་རྒོད་པའམ་རྒོད་དུ་དོགས་པར་མཐོང་བར་ཞེས་གསུངས་
པ་དང་། དབུས་མཐའ་ལས། བྱིང་དང་རྒོད་པ་རྟོགས་པ་དང་། ཞེས་བྱིང་རྒོད་
རྟོགས་པ་ལ་ཤེས་བཞིན་དགོས་པར་གསུངས་པ་ལྟར། བྱིང་རྒོད་ཀྱི་གོ་བ་ཡོད་་་་
ཙམ་གྱིས་མི་ཆོག་ལ། སྒོམ་པའི་ཚེ་ན་བྱིང་རྒོད་དངོས་སུ་བྱུང་བའམ། སྐྱེ་བའི་
གྲབས་བྱེད་པ་ནས་རིག་པའི་ཤེས་བཞིན་བསྐྱེད་དགོས་ལ། དེ་ཡང་དྲན་པ་ཤུགས་
དྲག་བརྟན་པའི་ངང་ནས་དེ་ལས་གཞན་དུ་འཕྲོ་མི་འཕྲོ་བྱ་ར་ཐུ་རེ་བྱས་ནས་་་་་
སེམས་འཛིན་པ་འདི་ནི་ཤེས་བཞིན་སྐྱོང་བ་ཡིན་ཏེ། སྤྱོད་འཇུག་ལས། ལུས་་་
དང་སེམས་ཀྱི་གནས་སྐབས་ལ། །ཡང་དང་ཡང་དུ་རྟག་བྱ་བ། །དེ་ཉིད་ཁོ་ན་་་་
མདོར་ན་ནི། །ཤེས་བཞིན་བསྲུངས་པའི་མཚན་ཉིད་དོ། །ཞེས་གསུངས་སོ། །དེ་
ནས་བླ་མ་རྗེ་བཙུན་འཇམ་དབྱངས་ཀྱི་རྣམ་པ་ཅན་ལ། དམིགས་པ་གཏད་པ་དེ་
ལ་སེམས་ཀྱི་ངར་ཤོར་ནས་དམིགས་པ་བརྟན་མི་གསལ་བར་སོང་བའམ། ཅུང་་་
ཞིག་མི་གསལ་བར་སོང་བ་སོགས་གང་བྱུང་ཡང་བྱིང་བའི་ཆར་གཏོགས་པ་ཡིན་་་
པས་སླར་ཡང་སེམས་དཔངས་བསྟོད་དེ་དམིགས་པར་འཇོག དེས་ཀྱང་སེམས་
ཀྱི་ངར་ཆ་མ་རྙེད་ན། རེ་ཞིག་དཀོན་མཆོག་གསུམ་གྱི་ཡོན་ཏན་དང༌། བྱང་ཆུབ་
སེམས་ཀྱི་ཕན་ཡོན་སེམས་པ་སོགས། ཡིད་ཡེར་གྱིས་འགྲོ་བའི་རྒྱུ་ལ་སློབ། དེ་་་
ནས་སེམས་དང་པོར་སོང་བ་དང་། སྔར་གྱི་དམིགས་པ་ལ་སེམས་འཇོག ཡང་་་
སེམས་ཕྱི་རོལ་ཏུ་གཡེང་བས་དམིགས་པ་ཤོར་བའམ། སྔར་ཐུན་མགོ་ལས་འོད་་་
ཟེར་འཕྲོ་བ་ཆེར་སོང་བ་སོགས་བྱུང་བ་དང་། དམིགས་པ་མ་ཤོར་ཙམ་ལ་སེམས་
• 12 •



གཞན་དུ་འགྱུར་བ་བྱུང་ན། རྒོད་པའི་ཆར་གཏོགས་པ་ཡིན་པས། ཡང་རྩ་བའི་
དམིགས་པ་ལ་སེམས་འཇོག་དགོས་ལ། དེས་རྒོད་པ་སེལ་མ་ཐུབ་ན། འཁོར་་་་
བའི་ཉེས་དམིགས་སེམས་པ་སོགས་ཡིད་འབྱུང་བའི་རྒྱུ་ལ་བསླབས་ནས་སེམས་ཞི་
བ་སོང་བ་དང་། རྩ་བའི་དམིགས་པ་ལ་སེམས་འཇོག་དགོས་སོ། །གཞན་བདག་
དེ་ལ་གནས་འགྱུར་མི་འགལ་བ་སོང་བ་ཡིན་ནོ། །ཞེས་ལྷག་མཐོང་དུ་ངོ་སྤྲོད་པ་
ཡོད་དེ། དེ་ནི་རྒོད་པ་དང་ལྷག་མཐོང་ཤན་མ་ཕྱེ་བའི་འཁྲུལ་བའོ།།
གཉིས་པ་བྱིང་རྒོད་དང་བྲལ་བའི་དུས་སུ་ཇི་ལྟར་བྱ་བ་ནི། སེམས་བྱིང་་་་
རྒོད་དང་བྲལ་ནས་མཉམ་པ་ཉིད་དུ་འཇིག་པའི་ཚེ་འདུ་བྱེད་པའོ། །རྩོལ་ན་་་་་་
སེམས་གཡེང་བར་འགྱུར་བས་དེའི་ཚེ་སློད་ཤེས་དགོས་སོ། །དེ་ཡང་རྩོལ་བ་སློད་
པ་ཡིན་གྱིས་འཛིན་སྟངས་སློད་པ་མིན་པའི་ཚུལ་ལ་མཁས་དགོས་སོ། །དེ་རྣམས་
ནི། དབུས་མཐའ་ལས། དེར་གནས་ལས་སུ་རུང་བ་ཉིད། །ཅེས་སོགས་ཀྱི་ཉེས་
པ་ལྔ་དང་། དེ་སྤོང་བའི་གཉེན་པོ་འདུ་བྱེད་བརྒྱད་བཤད་པ་རྣམས་ཀྱི་དོན་་་་་་
བསྟན་པ་ཡིན་ཏེ། ཉེས་པ་ལྔ་ནི། ཏིང་ངེ་འཛིན་སྒོམ་མི་འདོད་པའི་ལེ་ལོ་དང་་
གདམས་ངག་བརྗེད་པ་དང༌། བྱིང་བ་དང་རྒོད་པ་གཉིས་གཅིག་ཏུ་བྱས་པ་དང་།
གཉེན་པོ་འདུ་མི་བྱེད་པ་དང་། རྩོལ་མེད་དུ་འཇུག་པའི་ཚེ་འདུ་བྱེད་པ་དང་ལྔ་་
ཡིན་ལ། དེའི་གཉེན་པོ་འདུ་བྱེད་བརྒྱད་ནི། ལེ་ལོའི་གཉེན་པོ་ཏིང་ངེ་འཛིན་ལ་
དད་པ་དང་། ཏིང་ངེ་འཛིན་སྒོམ་པའི་འདུན་པ་དང་། ཡང་དེ་སྒོམ་པའི་རྩོལ་་
བ་དང་། ཤིན་ཏུ་སྦྱངས་ཏེ་བཞི་དགོས་པ་ནི། དམིགས་པ་ལ་སེམས་འཇོག་པའི་
སྔོན་དུ་འདི་ལྟར་བྱེད། ཅེས་པ་དེས་སྟོན་ནོ། །གདམས་ངག་བརྗེད་པའི་གཉེན་
པོར། དམིགས་རྣམས་མ་བརྗེད་པའི་དྲན་པ་དགོས་ཏེ། དེ་ནི་དམིགས་པ་ལས་་་
སེམས་འཇོག་ཚུལ་འདི་ལྟར་བྱེད་ཅེས་པས་བསྟན། བྱིང་རྒོད་ཀྱི་གཉེན་པོར་བྱིང་
རྒོད་རྟོགས་པའི་ཤེས་བཞིན་བསྟན་དགོས་ཏེ། བྱིང་རྒོད་བྱུང་ན་འདི་ལྟར་བྱེད་་་་
• 125 •



ཅེས་པར་བསྟན། གཉེན་པོ་འདུ་མི་བྱེད་པའི་གཉེན་པོར་གཉེན་པོ་འདུ་བྱེད་པ་
དགོས་ཏེ། དམིགས་རྣམས་ཤོར་ན་སླར་ཡང་འཇོག་ཚུལ་འདི་ལྟར་བྱེད་ཅེས་པས་
བསྟན། ཏིང་ངེ་འཛིན་རྩོལ་མེད་དུ་འཇུག་པའི་ཚེ་བྱིང་རྒོད་ཀྱི་ཟོན་བྱེད་པ་སྐྱོན་
ཡིན་པས། དེའི་གཉེན་པོར་གཉེན་པོ་འདུ་མི་བྱེད་པ་དགོས་ཏེ། བྱིང་རྒོད་དང་
བྲལ་ནས་རྩོལ་མེད་དུ་འཇུག་པའི་ཚེ་སློད་ཤེས་དགོས་ཞེས་བསྟན་ནོ།།
གཉིས་པ་དེ་ལ་བརྟེན་ནས་སེམས་གནས་སྐྱེ་བའི་རིམ་པ་བཤད་པ་ལ།
དངོས་དང་། དེ་སྟོབས་དྲུག་གི་འགྲུབ་ལུགས། དེ་ལ་ཡིད་བྱེད་བཞི་ཡོད་ཚུལ།
ཞི་གནས་གྲུབ་པའི་ཚད། དགོས་པ་བཅས་ལྔའོ།
དང་པོ་ལ་སེམས་གནས་སྐྱེ་བ་ལ་རིམ་པ་དགུ་ཡོད་དེ། འཇོག་པ་དང་།
རྒྱུན་དུ་འཇོག་པ་དང་། བསླན་ཏེ་འཇོག་པ་དང་། ཉེ་བར་འཇོག་པ་དང་།
དུལ་བར་བྱེད་པ་དང་། ཞི་བར་བྱེད་པ་དང༌། རྣམ་པར་ཞི་བར་བྱེད་པ་དང་།
རྩེ་གཅིག་ཏུ་བྱེད་པ་དང་། མཉམ་པར་འཇོག་པ་སྟེ་དགུར་ཡོད་པའི་ཕྱིར། དང་
པོ་ནི། ཕྱི་རོལ་གྱི་དམིགས་པ་ཐམས་ཅད་ལ་སེམས་བསྡུས་ནས་ནང་དུ་དམིགས་
པ་ལ་གཏོད་པ་སྟེ། མདོ་སྡེ་རྒྱན་ལས། དམིགས་པ་ལ་ནི་སེམས་གཏད་ནས། །
ཞེས་གསུང་སོ། །གཉིས་པ་ནི། དང་པོར་གཏད་པའི་སེམས་དེ་ཉིད། །གཞན་དུ་
མི་གཡེང་བར་དམིགས་པ། །དེ་ལ་རྒྱུན་དུ་འཇོག་པ་སྟེ། །དེར་རྒྱུན་རྣམ་པར་་་་་
གཡེང་མི་བྱ། །ཞེས་སོ། །གསུམ་པ་ནི། སེམས་གཞན་དུ་གཡེང་ན། དེ་ཤེས་་་
པར་བྱས་ནས་སླང་ཡང་དམིགས་པ་དེ་ལ་འདོགས་པ་སྟེ། རྣམ་གཡེང་མྱུར་དུ་་་་
རྟོགས་བྱས་ནས། །སླར་ཡང་དེ་ལ་བསླན་པར་བྱ། །ཞེས་སོ། །བཞི་པ་ནི།
སེམས་ཆེས་ཕྲ་བར་བྱས་ནས་གོང་ནས་གོང་དུ་འཇོག་པ་ཡིན་ཏེ། བློ་ལྡན་གོང་་་
ནས་གོང་དུ་ནི། །སེམས་ནི་ནང་དུ་བསྡུ་བར་བྱ། །ཞེས་སོ། །ལྔ་བ་ནི། ཏིང་ངེ་
འཛིན་གྱི་ཡོན་ཏན་བསམ་ནས་ཏིང་ངེ་འཛིན་ལ་དགའ་བ་སྟེ། དེ་ནས་ཡོན་ཏན་
• 126 .



.
མཐོང་བའི་ཕྱིར། །ཏིང་ངེ་འཛིན་ལ་སེམས་དུལ་ལོ། །ཞེས་སོ་དྲུག་པ་ནི། རྣམ་
གཡེང་ལ་སྐྱོན་དུ་བསྟན་ནས་ཏིང་ངེ་འཛིན་ལ་མི་དགའ་བ་ཞི་བར་བྱེད་པ་ཡིན་ཏེ།
རྣམ་གཡེང་ཉེས་པ་མཐོང་བའི་ཕྱིར། །དེ་ལ་མི་དགའ་ཞི་བར་བྱ། །ཞེས་སོ། །
བདུན་པ་ནི། ཆགས་སོགས་དང་ཡིད་མི་བདེ་བ་སོགས་བྱུང་བ་རྣམས་ཞི་བར་་་་་
བྱེད་པ་སྟེ། ཆགས་སོགས་ཡིད་མི་བདེ་བ་སོགས། །ལངས་པ་དེ་ནི་ཞི་བར་བྱེད། །
ཞེས་སོ། །བརྒྱད་པ་ནི། འབད་མེད་དུ་འཇུག་པའི་ཕྱི་རོལ་ཏུ་འབད་པ་སྟེ། དེ་
ནས་སྡོམ་བརྩོན་ཅན་གྱི་ནི། །སེམས་ལ་མངོན་པར་འདུ་བྱེད་བཅས། །རང་གི་་་
ངང་གིས་འབྱུང་བའང་ཐོབ། །ཅེས་སོ། །དགུ་པ་ནི། གོམས་པས་ལྷུན་གྲུབ་ཏུ་་
རང་གི་ངང་གིས་འཇུག་ཅིང་རང་དབང་ཐོབ་པ་སྟེ། དེ་གོམས་པ་ལས་འདུ་མི་་་
བྱེད། །ཅེས་གསུངས་སོ།།
གཉིས་པ་དེ་སྟོབས་དྲུག་གི་འགྲུབ་ལུགས་ནི། སྟོབས་ནི་དྲུག་ཡོད་དེ། ཐོས་
པ་དང་། བསམ་པ་དང་། དྲན་པ་དང་། ཤེས་བཞིན་དང་། བརྩོན་འགྲུས་་་
དང་། ཡོངས་སུ་འདྲིས་པའི་སྟོབས་དང་དྲུག དེ་དག་གིས་སེམས་གང་འགྲུབ་་་
པའི་ཚུལ་ནི། ཐོས་པའི་སྟོབས་ཀྱིས་འཇོག་པའི་སེམས་འགྲུབ། བསམ་པའི་་་་་
སྟོབས་ཀྱིས་ནི་རྒྱུན་དུ་འཇོག་པའི་སེམས་འགྲུབ། དྲན་པའི་སྟོབས་ཀྱིས་བླན་ཏེ་་་
འཇོག་པ་དང་། ཉེ་བར་བླན་ཏེ་འཇོག་པ་གཉིས་འགྲུབ། ཤེས་བཞིན་གྱི་སྟོབས་
ཀྱིས་ནི་དུལ་བར་བྱེད་པ་དང་ཞི་བར་བྱེད་པའི་སེམས་འགྲུབ། བརྩོན་འགྲུས་ཀྱི་ས་
སྟོབས་ཀྱིས་ནི་རྣམ་པར་ཞི་བར་བྱེད་པ་དང་རྩེ་གཅིག་པའི་སེམས་གཉིས་འགྲུབ། །
འདྲིས་པའི་སྟོབས་ཀྱིས་ནི་མཉམ་པར་འཇོག་པའི་སེམས་འགྲུབ། དེ་དག་ནི་ཉན་
སའི་དགོངས་པའོ། །
གསུམ་པ་དེ་ལ་ཡིད་བྱེད་བཞི་ཡོད་ཚུལ་ནི། སེམས་གནས་དགུ་ལ་ཡིད་བྱེད་
བཞི་ཡོད་པར་བཤད་པ་ལྟར་བཤད་ན། སེམས་དང་པོ་གཉིས་ཀྱི་དུས་སུ་འབད་
• 127 •



པས་བསྒྲིམ་དགོས་པས། བསྒྲིམས་ཏེ་འཇུག་པའི་ཡིད་བྱེད། དེ་ནས་ལྔའི་སྐབས་
སུ་བྱིང་རྒོད་ཀྱིས་བར་བཅད་ནས་རྒྱུན་རིང་པོར་སྐྱོང་མི་ནུས་པས། སྐབས་སུ་་་་
འཆད་ཅིང་འཇུག་པའི་ཡིད་བྱེད་དང་། སེམས་བརྒྱད་པའི་སྐབས་སུ་བྱིང་རྒོད་་་
ཀྱིས་སྐྱོན་མི་ནུས་པར་ཡུན་རིང་པོར་སྐྱོང་ཐུབ་པས། ཆད་པ་མེད་པར་འཇུག་་་་
པའི་ཡིད་བྱེད་དང་། སེམས་དགུ་པ་ལ་རྩོལ་བར་བརྟེན་མི་དགོས་པས། རྩོམ་་་་་
མེད་དུ་འཇུག་པའི་ཡིད་བྱེད་དང་བཞིའོ། །
བཞི་པ་ཞི་གནས་གྲུབ་པའི་ཚད་ནི། འོ་ན་འབད་བརྩོན་ལ་མི་ལྟོས་པར་་་་་
ལྷུན་གྲུབ་ཏུ་འཇུག་པའི་ཏིང་ངེ་འཛིན་ཐོབ་ན། ཞི་གནས་ཐོབ་པའམ་མ་ཐོབ་་་་
ཟེར་ན། མདོ་སྡེ་རྒྱན་ལས། དེ་གོམས་པ་ལས་འདུ་མི་བྱེད། །དེ་ནས་དེ་ཡི་ལུས་
དང་སེམས། ཤིན་ཏུ་སྦྱངས་པ་ཆེ་ཐོབ་ནས། །ཡིད་ལ་བྱེད་དང་བཅས་ཤེས་བྱ། །
ཞེས་དང༌། སྒོམ་རིམ་བར་པ་ལས། དེ་ལྟར་ཞི་གནས་གོམས་པར་བྱས་པ་དེའི་་་
ལུས་དང་སེམས་གང་ཚེ་ཤིན་ཏུ་སྦྱངས་པར་གྱུར་པ་དང་། ཇི་ལྟར་འདོད་པ་་་་་
བཞིན་དུ་དམིགས་པ་ལ་སེམས་དབང་དུ་གྱུར་པ་དེའི་ཚེ་ཞི་གནས་གྲུབ་པ་ཡིན་་་་
པར་རིག་པར་བྱའོ། ་།ཞེས་གསུངས་པ་ལྟར་ལྷུན་གྲུབ་ཏུ་འཇུག་པའི་ཏིང་ངེ་་་་་
འཛིན་ལ་ཤིན་ཏུ་སྦྱངས་པ་ཐོབ་པ་དེའི་ཚེ་ཞི་གནས་གྲུབ་པ་ཞེས་བྱའོ། །འོ་ན་ཤིན་
སྦྱངས་དེ་ཐོབ་ལུགས་ཅི་འདྲ་ཞིག་ཡིན། དེ་ཐོབ་ནས་ཞི་གནས་སུ་འགྲོ་ལུགས་ཅི་
འདྲ་བ་ཞིག་ཡིན་ཞེ་ན། ཉོན་མོངས་ཀྱི་ཕྱོགས་སུ་གྱུར་པའི་ལུས་ཀྱི་གནས་ངན་་་་
ལེན་སྤོང་བ་ལ་བརྩོན་པ་ན། ལུས་ལྕི་བ་སོགས་ཀྱི་ལས་སུ་མི་རུང་བ་དང་བྲལ་ནས།
ལྡང་བ་དང་ཡང་བ་ནི་ལུས་ལས་སུ་རུང་ངམ། ལུས་ཤིན་སྦྱང་ངོ༌། སེམས་ཀྱི་་་་
གནས་ངན་ལེན་ཉོན་མོངས་སྤོང་བའི་ཕྱིར་དུ་བརྩོན་པ་ན། སེམས་དགེ་བའི་་་་
དམིགས་པ་ལ་གཏོད་པ་ལ། དགའ་མགུར་འཇུག་ཏུ་མི་རུང་བ་དང་བྲལ་ནས་་་
སེམས་དམིགས་པ་ལ་ཐོགས་པ་མེད་པར་འཇུག་པ་ནི་སེམས་ལས་རུང་ངོ༌། །དེ་ལ་
• 128 •



ལུས་ཤིན་ཏུ་སྦྱངས་པ་ནི། ལུས་ཀྱི་ནང་གི་རེག་བྱ་ཡིད་འོང་གཅིག་ཡིན་གྱི། །
སེམས་བྱུང་མིན་པར་སློབ་དཔོན་བློ་ལྡན་གྱིས་བཤད་དོ། །ཞི་གནས་སུ་འགྲོ་་་་་
ལུགས་ནི། ལུས་ཤིན་སྦྱངས་ཐོག་མར་སྐྱེས་པའི་ཚེ་ན་རླུང་གི་མཐུས་ལུས་ལ་བདེ་
ཉམས་སྐྱེས་པ་ལ་བརྟེན་ནས་སེམས་ལ་བདེ་ཉམས་ཆེན་པོ་འབྱུང་ཞིང་། དེའི་་་་
རྗེས་སུ་ཤིན་སྦྱངས་ཀྱི་ཤུགས་དེ་རིམ་གྱིས་ཟད་ནས་ཤིན་སྦྱངས་མི་གཡོ་བའི་ཏིང་་
ངེ་འཛིན་དང་མཐུན་པ་འབྱུང་ལགས། དེ་ནས་སེམས་དམིགས་པ་ལ་བརྟན་པར་
གནས་ཤིང་། དགའ་བར་ཆེན་པོ་སྐྱེས་པས་མ་ཞི་བ་དང་བྲལ་བའི་ཞི་གནས་ཐོབ་
པ་ཡིན་པར། ཉན་ས་ལས་བཤད་པ་ལྟར་ཡིན་ནོ། །
ལྔ་པ་དགོས་པ་དཔྱད་པ་ནི། འོ་ན་དེ་འདྲའི་ཤིན་སྦྱངས་ཐོབ་པའི་མཚམས་
ན་ལམ་དེ་ལམ་ལྔའི་ནང་ནས་གང་དུ་འཇོག་ཟེར་ན། དེ་ཙམ་ཞིག་ནི་ལམ་ལྔ་གང་
དུ་ཡང་མི་འཇོག་སྟེ། ཏིང་ངེ་འཛིན་དེ་ཙམ་ཞིག་ནི་ཕྱི་རོལ་པ་དང་། ཉན་རང་
དང་། ཐེག་པ་ཆེན་པོ་བ་དང་ཐམས་ཅད་ཀྱི་ཐུན་མོང་བ་ཡིན་པས་སོ། །དེས་ན་
ཞི་རགས་ཀྱི་རྣམ་པ་ཅན་གྱི་ལྷག་མཐོང་དང་བཅས་པ་ཡིན་ན་བསམ་གཏན་དང་་
པོའི་ཉེར་བསྡོགས་སུ་འཇོག བདག་མེད་པའི་ལྟ་བས་ཟིན་ནས་ཐེག་ཆེན་སེམས་
སྐྱེད་དང་བྲལ་བ་ཡིན་ན། ཉན་རང་གང་རུང་གི་ཚོགས་ལམ་ཟིན་པར་འཇོག་
བདག་མེད་པའི་ལྟ་བ་དང་ལྡན་ཞིང་ཐེག་པ་ཆེན་པོའི་སེམས་སྐྱེད་ཀྱིས་ཟིན་པ་་་་
ཡིན་ན་ཐེག་ཆེན་གྱི་ཚོགས་ལམ་དུ་འཇོག་ཅིང་། ལམ་ལྷག་མ་རྣམས་ཀྱང་དེས་་་
མཚོན་ནས་ཤེས་དགོས་སོ། །
གསུམ་པ་ལྷག་མཐོང་སྒོམ་པའི་ཚུལ་ལ། བདག་མེད་པའི་ལྟ་བ་གཏན་ལ་་་
འབེབས་པའི་ཚུལ། ལྷག་མཐོང་གི་རབ་དབྱེ། ལྷག་མཐོང་སྒོམ་ཚུལ་དངོས།
སྒོམ་པས་ལྷག་མཐོང་གྲུབ་པའི་ཚད་དང་བཞིའོ། །
དང་པོ། ཉོན་མོངས་ཅན་གྱི་མ་རིག་པ་ངོས་བཟུང་བ། དེ་འཁོར་བའི་རྩ་
• 129 •



བར་བསྟན་པ། བདག་འཛིན་སྤོང་འདོད་པས་བདག་མེད་ཀྱི་ལྟ་བ་བཙལ་བ་དང་
གསུམ།
དང་པོ་ནི། རྒྱལ་བས་ཆགས་སོགས་གཞན་གྱི་གཉེན་པོར་གསུངས་པ་ནི།
ཕྱོགས་རེ་བའི་གཉེན་པོ་ཡིན་ལ། མ་རིག་པའི་གཉེན་པོ་གསུངས་པ་ནི། མཐའ་
དག་གི་གཉེན་པོར་སོགས་འགྱུར་བས། མ་རིག་པ་ནི་ཉེས་སྐྱོན་ཐམས་ཅད་ཀྱི་་་་
གཞི་ཡིན་ཏེ། ཟླ་བ་གྲགས་པས་ཚིགས་གསལ་དུ། ཉོན་མོངས་མཐའ་དག་གཏི་་ .
མུག་ལ་ནི་ཡང་དག་རྟེན་པར་རྒྱལ་བ་རྣམས་ཀྱིས་གསུངས། །ཞེས་བཤད་པའི་ཕྱིར།།
དེ་ལྟར་ན་མ་རིག་པའི་གཉེན་པོར་དེ་ཁོ་ན་ཉིད་སྒོམ་དགོས་ལ། དེ་ཡང་མ་རིག་་
པ་ངོས་མ་ཟིན་ན། །དེའི་གཉེན་པོ་སྒོམ་མི་ཤེས་པས། མ་རིག་པ་ངོས་ཟིན་པ་་་ །
ཤིན་ཏུ་གལ་ཆེའོ། །མ་རིག་པ་ནི་གང་ཟག་དང་། ཆོས་ཀྱི་བདག་འཛིན་གཉིས་་ ་
པོ་དེ་ཡིན་ལ། བདག་ཏུ་སྒྲོ་འདོགས་ལུགས་ནི། ཉེ་བར་འཁོར་གྱིས་ཞུས་པ་ལས།
སྣ་ཚོགས་ཡིད་དགའ་མེ་ཏོག་ཁ་བྱེ་ཞིང་། །གསེར་གྱི་ཁང་མཆོག་འབར་བ་ཡིད་་་
འོང་བ། །འདི་ན་དེ་ལ་བྱེད་པ་འགའ་མེད་དེ། །དེ་དག་རྟོག་པའི་དབང་གིས་
བཞག་པ་ཡིན། །རྟོག་པའི་དབང་གིས་འཇིག་རྟེན་རྣམས་བརྟགས་ཏེ། །ཞེས་་་་
རྟོག་པའི་དབང་གིས་བཞག་པར་གསུངས་པ་དང་། རིག་པ་དྲུག་ཅུ་པ་ལས།
འཇིག་རྟེན་མ་རིག་རྐྱེན་ཅན་དུ། །གང་ཕྱིར་རྫོགས་པའི་སངས་རྒྱས་གསུངས། །
དེ་ཡི་ཕྱིར་ན་འཇིག་རྟེན་འདི། །རྣམ་རྟོག་ཡིན་ཞེས་ཅིས་མི་འཐད། །ཅེས་རྟོག་་
པས་རྟོགས་པ་ཙམ་དུ་བཤད་ཅིང༌། བཞི་བརྒྱ་པ་ལས་ཀྱང་དེ་ལྟར་བཤད་པས།
ཐོག་མ་མེད་པའི་རྟོག་པའི་དབང་གིས་བཞག་པ་ཡིན་པར། རང་གི་ངོ་བོའི་སྒོ་་་་
ནས་ཡུལ་སྟེང་དུ་གྲུབ་པར་འཛིན་པ་ནི་སྒྲོ་འདོགས་ཚུལ་ཡིན་ནོ། །དེའི་ཞེན་ཡུལ་
ལ་བདག་གམ་རང་བཞིན། ཞེས་ཟེར་ཞིང་། རང་བཞིན་དེ་གང་ཟག་གི་སྟེང་དུ་
ཡོད་པར་འཛིན་པ་ནི་གང་ཟག་གི་བདག་འཛིན་དང༌། ཆོས་ཀྱི་སྟེང་དུ་ཡོད་པར་
• 130 •



འཛིན་པ་ནི་ཆོས་ཀྱི་བདག་འཛིན་ཡིན་ཏེ། འཇུག་པ་ལས། བདག་མེད་འདི་ནི་
འགྲོ་བ་རྣམས་གྲོལ་ཕྱིར། །ཆོས་དང་གང་ཟག་དབྱེས་པ་རྣམ་གཉིས་གསུངས། །
ཞེས་གསུངས་སོ། །དེ་ནས་ང་ལ་དམིགས་ནས་རྣམ་པ་རང་གིས་མཚན་ཉིད་ཀྱིས་
གྲུབ་པར་འཛིན་པ་གང་ཟག་གི་བདག་འཛིན་དང་། མིག་སྣ་སོགས་ལ་དམིགས་་
ནས་རྣམ་པ་རང་གི་མཚན་ཉིད་ཀྱིས་གྲུབ་པར་འཛིན་པ་ཆོས་ཀྱི་བདག་འཛིན་ཡིན་
ནོ། །ང་ཡི་བ་ལ་དམིགས་ནས་རྣམ་པ་རང་གི་མཚན་ཉིད་ཀྱིས་གྲུབ་པར་འཛིན་པ་
ནི། ང་ཡི་བར་འཛིན་པའི་འཇིག་ལྟ་ཡིན་ལ། དེ་ནི་བདག་འཛིན་གཉིས་ཀྱི་ནང་
ནས་གང་ཟག་གི་བདག་འཛིན་གྱི་ཁོངས་སུ་སྡུད་དོ།།
གཉིས་པ་དེ་འཁོར་བའི་རྩ་བར་བསྟན་པ་ནི། གྲུབ་མཐས་བློས་བསྒྱུར་མ་་་
བསྒྱུར་ཐམས་ཅད་ལ་ཐུན་མོང་དུ་ཡོད་པ། གྲུབ་མཐའི་བློས་སླད་པ་ལ་མི་ལྟོས་་་
པར། ཐོག་མ་མེད་པ་ནས་རྗེས་སུ་ཞུགས་པ་ལྷན་སྐྱེས་ཀྱི་བདག་འཛིན་གཉིས་་་་་
འཁོར་བའི་རྩ་བ་ཡིན་ཏེ། གང་དག་དུད་འགྲོ་སྐལ་མང་རྐྱལ་གྱུར་པ། །དེས་ཀྱང་
མ་སྐྱེས་རྟག་འདི་མ་མཐོང་བ། །ངར་འཛིན་དེ་དག་ལ་ཡང་འཇུག་མཐོང་སྟེ། །
ཞེས་དང་། བདག་མེད་རྟོགས་ཚེ་རྟག་པའི་བདག་སྤོང་ཞིང༌། །འདི་ནི་ང་་་་་་
འཛིན་རྟེན་དུའང་མི་འདོད་པ། །དེ་ཕྱིར་བདག་མེད་ཤེས་པས་བདག་ལྟ་བ། །
ཅིས་ཀྱང་འབྱིན་ཞེས་སྨྲ་བ་ཤིན་ཏུ་མཚར། །ཞེས་གསུངས་པའི་མ་རིག་པས་་་་་
སེམས་ཅན་ཐམས་ཅད་འཁོར་བར་འཆིང་བ་ནི། ལྷན་སྐྱེས་ཀྱི་མ་རིག་པ་ཡིན་གྱི།
གྲུབ་མཐའ་སྨྲ་བ་ཁོ་ན་ལ་ཡོད་པའི་ཀུན་བཏགས་ནི་འཁོར་བའི་རྩ་བར་མི་འདོད་
དོ། །ཞེས་བསྟན་པ་ཡིན་པའི་ཕྱིར། འཁོར་བའི་རྩ་བ་དཔྱད་ཚུལ་ནི། རྣམ་་་་་
འགྲེལ་ལས། གང་ཞིག་བདག་མཐོང་དེ་ལ་ནི། །ང་ཞེས་རྟག་ཏུ་ཞེན་པར་འགྱུར།།
ཞེན་པས་བདེ་ལ་སྲེད་འགྱུར་ཏེ། །སྲེད་པས་སྐྱོན་རྣམས་སྒྲིབ་པར་བྱེད། །ཡོན་
ཏན་མཐོང་བས་ཡོང་སྲིད་པ། །ང་ཡི་ཞེས་དེའི་སྒྲུབ་བྱེད་ལེན། །དེས་ན་བདག་་
• |31 •



ལ་མངོན་ཆགས་པ། །དེ་སྲིད་དེ་ནི་འཁོར་བར་འགྱུར། །ཞེས་གསུངས་པ་ལྟར་ང་
རང་གི་མཚན་ཉིད་ཀྱིས་གྲུབ་པ་བཟུང་བ་ན་བདག་ལ་ཆགས་པ་སྐྱེ། དེ་ལས་་་་་
བདག་གི་བདེ་བ་ལ་སྲེད་པ་སྐྱེ། དེ་ལས་བདག་གི་བ་ལ་སྲེད་པ་སྐྱེ་ལ། དེས་ནི་་་་
བདག་གི་བ་རྣམས་བདག་གི་བདེ་བ་སྒྲུབ་བྱེད་དུ་ལེན། དེ་ལྟར་སྐྱེས་པའི་ཉོན་་་་
མོངས་ཀྱིས་ལས་འདུ་བྱེད། ལས་ཀྱིས་འཁོར་བར་ཉིང་མཚམས་སྦྱོར་བ་ཡིན་པའི་
ཕྱིར། །
གསུམ་པ་བདག་འཛིན་སྤོང་བར་འདོད་པས་བདག་མེད་ཀྱི་ལྟ་བ་བཙལ་བ་
ལ། མ་རིག་པ་དེ་སྤོང་འདོད་པས་བདག་མེད་ཀྱི་ལྟ་བ་འཚོལ་དགོས་པའི་རྒྱུ་་་་་
མཚན། བདག་མེད་རྟོགས་པའི་ལྟ་བ་བསྐྱེད་པའི་ཚུལ་དང་གཉིས།
དང་པོ་ནི། བདག་མེད་པའི་ལྟ་བ་འཚོལ་དགོས་པ་ཡིན་ཏེ། རྣམ་འགྲེལ་་
ལས། འདི་ཡུལ་སུན་ཕྱུང་མེད་པར་ནི། །དེ་སྤོང་བར་ནི་ནུས་མ་ཡིན། །ཞེས་་་་
དང་། །
བཞི་བརྒྱ་པ་ལས། ཡུལ་ལ་བདག་མེད་མཐོང་ན་ནི། །སྲིད་པའི་ས་བོན་་་་
འགག་པར་འགྱུར། །ཞེས་སོགས་གསུངས་པ་ལྟར། བདག་འཛིན་དེས་ཡུལ་ལ་ཇི་
ལྟར་བཟུང་བའི་དོན་དེ་མེད་པར་མཐོང་ནས་སྤོང་དགོས་པར་གསུངས་པའི་ཕྱིར།
དེས་ན་ཡུལ་ལ་འཇུག་པ་ན། དམིགས་པ་དེ་བདེན་པར་འཛིན་པ་དང༌། བདེན་་
མེད་དུ་འཛིན་པ་དང་། དེ་གཉིས་གང་གིས་ཀྱང་ཁྱད་པར་དུ་མ་བྱས་པར་འཛིན་
པ་གསུམ་དུ་ཡོད་པས། བདེན་པར་མི་འཛིན་ན་བདེན་མེད་དུ་འཛིན་པས་མ་་་་
ཁྱབ་སྟེ། གོང་དུ་བཤད་པ་ལྟར། བློ་ཕུང་གསུམ་མཐའ་ཡས་པ་ཞིག་ཡོད་པའི་་་་་
ཕྱིར། བདག་ཏུ་འཛིན་པ་གཉིས་གཙོ་བོར་གང་ཟག་དང་ཆོས་ཀྱི་དངོས་པོ་ལ་་་་
དམིགས་ནས་འཇུག་པས། གང་ལ་འཁྲུལ་བའི་གཞི་དེ་ཉིད་ཇི་ལྟར་བཟུང་བ་ལྟར་
དུ་མེད་པར་གཏན་ལ་ཕབ་ནས་སྒོམ་པས། འཁྲུལ་བ་ཟད་པར་བྱེད་པས། དེ་་་
· 132 •



འདྲ་བའི་སྟོང་པ་ནི་སྒོམ་བྱའི་གཙོ་བོ་ཡིན་ལ། དེ་སྒོམ་པས་བདེན་འཛིན་ལོག་
དེ་ལོག་པས་ཚུལ་མིན་ཡིད་བྱེད་ལོག དེ་ལོག་པས་ཆགས་སོགས་ལོག དེ་ལོག་་་
པས་དེ་ཀུན་ནས་བསླངས་པའི་ལས་ལོག དེ་ལོག་པས་འཁོར་བར་རང་དབང་་་་
མེད་པར་སྐྱེ་བ་ལོག་པས་སྟོང་ཉིད་ཀྱི་ལྟ་བ་ཕུ་ཐག་ཆོད་པ་བཙལ་དགོས་སོ། །རྩ་
ཤེས་ལས། ལས་དང་ཉོན་མོངས་ཟད་པས་ཐར། །ལས་དང་ཉོན་མོངས་རྣམ་་་་
རྟོག་ལས། །དེ་དག་སྤྲོས་ལས་སྤྲོས་པ་ནི། །སྟོང་པ་ཉིད་ཀྱིས་འགག་པར་འགྱུར། །
ཞེས་གསུངས་སོ།།
གཉིས་པ་ལ་གཉིས། བདག་མེད་ཀྱི་ལྟ་བ་གཉིས་བསྐྱེད་པའི་རིམ་པ་དང་།
ལྟ་བ་གཉིས་རིམ་ཅན་དུ་བསྐྱེད་པ་དངོས་སོ། །
དང་པོ་ནི། བདག་འཛིན་གཉིས་ཀྱི་སྐྱེ་རིམ་ལ། ཆོས་ཀྱི་བདག་འཛིན་གྱིས་
གང་ཟག་གི་བདག་འཛིན་བསྐྱེད་པ་ཡིན་ཀྱང་། བདག་མེད་ཀྱི་དེ་ཉིད་ལ་འཇུག་
པ་ན། སྔོན་དུ་གང་ཟག་གི་བདག་མེད་ཀྱི་ལྟ་བ་བསྐྱེད་ན། དེའི་འོག་ཏུ་ཆོས་ཀྱི་
བདག་མེད་ཀྱི་ལྟ་བ་བསྐྱེད་དགོས་སྟེ། རིན་ཆེན་འཕྲེང་བ་ལས། སྐྱེས་བུ་ས་མིན་
ཆུའང་མིན། །ཞེས་པ་ནས། དེ་ནི་ཁམས་ནི་རེ་རེ་ཡང་། །འདུས་ཕྱིར་ཡང་དག་
ཉིད་དུ་མིན། །ཞེས་སོགས་དང་། ཏིང་ངེ་འཛིན་རྒྱལ་པོ་ལས། ཇི་ལྟར་ཁྱོད་ཀྱི་
བདག་གི་འདུ་ཤེས་ནི། །ཤེས་པ་དེ་ནི་ཀུན་ལ་བློ་སྦྱངས་བྱ།. །ཞེས་གསུངས་པའི་
ཕྱིར། །
གཉིས་པ་ལ་གཉིས། གང་ཟག་གི་བདག་མེད་གཏན་ལ་དབབ་པ་དང་།
ཆོས་ཀྱི་བདག་མེད་གཏན་ལ་དབབ་པ་གཉིས།
དང་པོ་ལ་གང་ཟག་ངོས་བཟུང་བ་དང་། དེ་རང་བཞིན་མེད་པར་གཏན་་་
ལ་དབབ་པའོ། །དང་པོ་ནི། རང་སྡེ་ཕལ་ཆེ་བས་ཕུང་པོ་བདག་ཏུ་འདོད་ལ།
ཁ་ཅིག་ཕུང་པོ་རེ་རེ་བ་འདོད། ཁ་ཅིག་དུ་མ་བདག་ཏུ་འདོད་དེ། མདོ་ལས།
• 133 •



དགེ་སྦྱོང་དང་བྲམ་ཟེ་གང་སུ་ཞིག་བདག་ཏུ་རྟོགས་པ་དེ། ཉེ་བར་ལེན་པའི་ཕུང་
པོ་ལྔ་པོ་དེ་ཁོ་ན་ལ་ལྟའོ། །ཞེས་གསུངས་པའི་ཕྱིར་ཟེར་ན། དེ་ནི་མི་འཐད་དེ།
མདོ་ལས། གཟུགས་བདག་མིན་ཚོར་བ་བདག་མིན། ཞེས་པ་ནས། རྣམ་པར་
ཤེས་པ་བདག་མིན། ཞེས་ཕུང་པོ་རེ་རེ་ནས་བདག་མིན་པར་གསུངས་པའི་ཕྱིར་་་
དང་། རྩ་ཤེར་ཡང་། གལ་ཏེ་ཕུང་པོ་བདག་ཡིན་ན། །སྐྱེ་དང་འཇིག་པ་ཅན་དུ་
འགྱུར། །ཞེས་དང་། འཇུག་པར་ཡང་། གལ་ཏེ་ཕུང་པོ་བདག་ན་དེ་ཕྱིར་ཏེ། །
མང་བས་བདག་དེ་བདག་ཀྱང་མང་པོར་འགྱུར། །ཞེས་སོགས་ཀྱིས་ཕུང་པོ་བདག་
ཡིན་པ་བཀག་པའི་ཕྱིར། འོ་ན་ལས་གསོག་པ་པོ་དང་། རྣམ་སྨིན་མྱོང་བ་པོ་་་་
དང་། འཁོར་བར་འཁོར་མཁན་དང༌། ཐར་པ་ཐོབ་པར་བྱེད་པའི་བདག་དེ་ཇི་
ལྟ་བུ་ཞེ་ན། མདོ་ལས། དགེ་སྦྱོང་དང་བྲམ་ཟེ། ཞེས་སོགས་ཀྱི་མདོ་དེས་ཕུང་་
པོ་ལས་དོན་གཞན་པའི་བདག་ཡོད་པ་བཀག གཟུགས་བདག་མིན། ཞེས་་་་་
སོགས་ཀྱི་མདོ་དེས། ཕུང་པོ་བདག་ཡིན་པ་བཀག བདག་ཅེས་བྱ་བ་བདུད་ཀྱི་
སེམས། །ཁྱོད་ཀྱི་ལྟ་བར་འགྱུར་བ་ཡིན། །འདུ་བྱེད་ཕུང་པོ་དེས་སྟོང་སྟེ། །དེ་ལ་
སེམས་ཅན་ཡོད་མ་ཡིན། །ཞེས་པའི་མདོ་དེས་བདག་བདེན་གྲུབ་བཀག་ནས། །
ཇི་ལྟར་ཡན་ལག་ཚོགས་རྣམས་ལ། བརྟེན་ནས་ཤིང་རྟ་འདོགས་པ་ལྟར། །དེ་ནི་
ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བརྗོད་དེ། །ཞེས་པའི་་་
མདོ་དེས། ཤིང་རྟའི་ཡན་ལག་རེ་རེ་བ་ཤིང་རྟ་མིན། ཤིང་རྟའི་ཡན་ལག་ཚོགས་
ཙམ་ཤིང་རྟ་མིན། ཤིང་རྟའི་ཡན་ལག་ལས་དོན་གཞན་ན་ཤིང་རྟ་མེད་ཀྱང་ཤིང་
རྟའི་ཡན་ལག་ཚོགས་ཙམ་ལ་བརྟེན་ནས་ཤིང་རྟ་འདོགས་པ་བཞིན་དུ། ཕུང་པོ་
རེ་རེ་བདག་མིན། ཚོགས་ཙམ་བདག་མིན། ཕུང་པོ་ལས་དོན་གཞན་ན་བདག་་་་
མེད་ཀྱང་། ཕུང་པོ་ཚོགས་ཙམ་ལ་བརྟེན་ནས་བདག་འདོགས་པ་ཡིན་ཞེས་བསྟན་
པས་ཕུང་པོ་ལ་བརྟེན་ནས་བཏགས་པའི་མིང་རྐྱང་བཏགས་ཡོད་ཀྱིས་ང་ཙམ་་་་་
• 13 •



གཅིག་ལས་འབྲས་ཀྱི་རྟེན་དུ་ཡོད་དོ། །གཉིས་པ་ལ་ང་རང་བཞིན་མེད་པར་་་་་
གཏན་ལ་དབབ་པ། ང་ཡི་བ་རང་བཞིན་མེད་པར་གཏན་ལ་དབབ་པ་དང་། དེ་
ལ་བརྟེན་ནས་གང་ཟག་སྒྱུ་མ་ལྟ་བུ་འཆར་ཚུལ་བསྟན་པའོ། །དང་པོ་ནི། འདི་ལ་
གནད་བཞིའི་སྒོ་ནས་གཏན་ལ་འབེབས་དགོས་པས། གནད་བཞི་ནི། རང་རྒྱུད་
ལ་བརྟགས་ཏེ། གང་ཟག་གི་བདག་ཏུ་འཛིན་ལུགས་ངོས་ཟིན་པ་དང་གང་ཟག་་
རང་བཞིན་གྱིས་གྲུབ་ན། ཕུང་པོ་དང་ངོ་བོ་གཅིག་དང་། ཐ་དད་གང་རུང་དུ་་
གྲུབ་དགོས་པར་ཐག་གཅད་པ། དེ་གཉིས་ངོ་བོ་གཅིག་ཡིན་ན་གནོད་པ་བསྟན་པ།
དེ་གཉིས་ངོ་བོ་ཐ་དད་ཡིན་ན། གནོད་པ་བསྟན་པ་དང་བཞི། དང་པོ་ནི། ཉེ་་་
སྐོར་ན་རང་ཉིད་ལ་མི་འདོད་པའམ་ཁེངས་པ་ལྟ་བུའི་བློ་སྐྱེས་པའི་ཚེ་ན། ང་ལ་་
འདི་འདྲའོ་སྙམ་པའི་བློ་དེ་ལ། ང་སྣང་བའི་ཚེ་ན་ཆོས་གཞན་གང་ན་ཡང་འབྲེལ་
བ་མེད་པ་གཅིག་པུ། འཕྲང་ཐེང་བ་གཅིག་ལ་རང་གི་སེམས་ཁུགས་པ་བཞིན་དུ་
སོང་ནས་གཞན་གང་ཡང་མི་སྣང་བའི་དུས་གཅིག་ཡོད་པ་དེའི་ཚེ། འཕྲང་ཐེང་་་
བ་དེ་ལ་ཞུགས་པ་བཞིན་དུ་སོང་བའི་བློ་དེ་ལ་གང་ཟག་གི་བདག་འཛིན་ལྷན་སྐྱེས་
ཟེར་ལ། འཕྲང་ཐེང་བ་དེ་གྲུབ་ན། དེ་ལ་གང་ཟག་གི་བདག་ཟེར་བས་གང་ཟག་
གི་བདག་མེད་སྒོམ་པའི་ཚེ་ལ། ང་དེ་འཕྲང་ཐེང་བ་དེར་མེད་སྙམ་དུ་སྒོམ་པ་ཡིན་
ལ། དེར་སྒོམ་པ་ན་སྣང་ངོར་གང་ཡང་མི་འཆར་བའི་སྟོང་སང་སྣང་། ངེས་དོན་
ད་ཅིའི་འཕྲང་ཐེང་བ་དེ་བདག་མེད་པའི་ངེས་ཤེས་ལྷང་ཡོད་པའི་གཉིས་ཚོགས་་་
དེའི་རྒྱུན་སྒོམ་པར་བྱེད་པ་ཡིན་གྱི། དེའི་ཚེ་ན་ངེས་ཤེས་འགོག་པ་གཏན་ནས་་་
བྱེད་མི་རུང་ངོ༌། །དེ་ལྟར་ངེས་ཤེས་ཀྱི་རྒྱུན་སྐྱོང་བ་ནས། ཕུང་པོ་སོགས་ཆོས་་་་
གང་གི་སྣང་བ་ཤར་ཡང་དེའི་ངོ་ལ་ཆེར་ལྟ་བ་དང་། དེ་བདེན་མེད་དུ་སྒོམ་པ་་་
སོགས་གང་ཡང་མི་བྱེད་པར་སྔར་ངའོ་སྙམ་པའི་བློ་ལ་སྣང་ཚུལ་དེ་གསལ་བཏབ་་
ནས། དེ་སྣང་ཚུལ་ལྟར་མེད་པའི་རྩ་བའི་དམིགས་པ་དེ་ཀ་སྐྱོང་དགོས་ལ། དེ་ལ་
• |35 •



ཡུན་རིང་བར་གནས་ནུས་པ་ན། གནད་གཉིས་པ་ནི། ང་ཆོས་ཅན། རང་བཞིན་
གྱིས་མེད་དེ། རང་བཞིན་གྱིས་གྲུབ་ན་ཕུང་པོ་དང་རང་བཞིན་གྱིས་གྲུབ་པའི་་་་
གཅིག་དང་ཐ་དད་གང་རུང་དུ་གྲུབ་དགོས་པ་ལ། དེ་གང་རུང་དུ་ཡང་མ་གྲུབ་་་
པའི་ཕྱིར། རང་བཞིན་གྱིས་གྲུབ་ན་ཕུང་པོ་དང་རང་བཞིན་གྱིས་གྲུབ་པའི་གཅིག་
དང་ཐ་དད་གང་རུང་དུ་གྲུབ་དགོས་ཏེ། གྲུབ་ན་ཕུང་པོ་དང་རང་བཞིན་གཅིག་
དང་ཐ་དད་གང་རུང་དུ་གྲུབ་དགོས་པའི་ཕྱིར། གྲུབ་ན་གཅིག་དང་ཐ་དད་གང་
རུང་དུ་གྲུབ་དགོས་པའི་ཕྱིར། གནད་གསུམ་པ་ནི། བདག་ཕུང་པོ་དང་རང་་་་་
བཞིན་གྱིས་གྲུབ་པའི་གཅིག་མ་ཡིན་ཏེ། དེ་ཡིན་ན། དེ་གཉིས་བདེན་པར་གྲུབ་
པའི་གཅིག་ཡིན་དགོས། དེ་ཡིན་ན་འདུས་བྱས་ཐམས་ཅད་གཅིག་ཡིན་དགོས། །
དེ་ཡིན་ན་ཐ་དད་གཏན་མེད་ཀྱི་གཅིག་ཡིན་དགོས་པའི་ཕྱིར། གནད་བཞི་པ་ནི།
བདག་ཕུང་རང་བཞིན་གྱིས་གྲུབ་པའི་ཐ་དད་མིན་ཏེ། དེ་ཡིན་ན་བདེན་པར་་་་་
གྲུབ་པའི་ཐ་དད་ཡིན་དགོས། དེ་ཡིན་ན་སྣང་ཚུལ་ལྟར་གྲུབ་པའི་ཐ་དད་ཡིན་་་་་
དགོས། དེ་ཡིན་ན་འབྲེལ་མེད་ཀྱི་ཐ་དད་ཡིན་དགོས། དེ་ཡིན་ན་བདག་ཕུང་པོ་
ལ་བརྟེན་མི་དགོས་པའི་ཕྱིར། ཞེས་རིག་པས་དཔྱད་པ་བྱེད་དོ། །དཔྱད་པ་བྱས་
པས་གནས་ཆ་ལ་གནོད་ན་དཔྱད་གྲངས་ཉུང་དུ་གཏོང་། མི་གནོད་ན་དཔྱད་་་་
གྲངས་མང་དུ་གཏོང་བར་བྱེད། དེ་ལྟར་དཔྱད་པ་བྱེད་པའི་བློ་དེ་ལྷག་མཐོང་གི་
བློ་རིག་ཡིན་ལ། དཔྱད་པ་བྱས་པས་གནས་ཆ་ལ་མི་གནོད་པར་མ་ཟད། ཕན་་་་
འདོགས་གནས་ཆས་དཔྱད་པ་ལ་མི་གནོད་པར་ཕན་འདོགས་ཤིང་། དཔྱད་པ་་་
བྱས་པའི་མཐུས་ལུས་སེམས་ལ་ཤིན་སྦྱངས་ཀྱི་བདེ་བ་སྐྱེས་པ་ན། ལྷག་མཐོང་་་་་
འཐོབ་པར་འཇོག གཉིས་པ་ནི། བདག་རང་བཞིན་གྱིས་གྲུབ་པ་འགོག་པའི་་་
རིགས་པས། བདག་གི་བ་རང་བཞིན་གྱིས་གྲུབ་པ་ཡང་ཁེགས་པ་ཡིན་ཏེ། རྩ་་་
ཤེས་ལས། བདག་ཉིད་ཡོད་པ་མ་ཡིན་ན། །བདག་གི་ཡོད་པ་ག་ལ་འགྱུར། །
• |36 •



ཞེས་གསུངས་པའི་ཕྱིར། གསུམ་པ་ནི། སྒྱུ་མ་མཁན་གྱིས་སྤྲུལ་པའི་སྒྱུ་མ་དེ། རྟ་
གླང་གིས་གདོད་མ་ནས་སྟོང་ཡང་རྟ་གླང་དུ་སྣང་བ་སྙོན་དུ་མེད་པ་བཞིན་དུ།
གང་ཟག་ལ་སོགས་པའི་ཆོས་རྣམས་ཀྱང་རང་གི་ངོ་བོས་གྲུབ་པས་སྟོང་ཡང་།
རང་བཞིན་གྱིས་གྲུབ་པར་སྣང་བ་སྒྱུ་མ་ལྟ་བུའོ། །ཞེས་སྒྱུ་མར་ལྟ་བ་ལས་བསླབ་་
པར་བྱའོ། །
གཉིས་པ་ཆོས་ཀྱི་བདག་མེད་གཏན་ལ་དབབ་པ་ནི། ཕུང་ཁམས་སྐྱེ་མཆེད་
ཀྱིས་བསྡུས་པའི་ཆོས་རྣམས་ཆོས་ཅན། བདེན་པར་མེད་དེ། ཆ་དང་བཅས་པ་
ཡིན་པའི་ཕྱིར། གཟུགས་ཅན་རྣམས་ཕྱོགས་ཀྱི་ཆ་དང་བཅས་པ་ཡིན། ཤེས་པ་་
རྣམས་ནི་དུས་ཀྱི་ཆ་བཅས་ཡིན། འདུས་མ་བྱས་ཀྱང་ཁྱབ་མ་ཁྱབ་ཀྱི་ཆ་བཅས་་་
ཡིན་པའི་ཕྱིར། ཆ་བཅས་ཡིན་ན་བདེན་པར་མེད་པས་ཁྱབ་སྟེ། ཆ་བཅས་ཡིན་
ན་ཆ་དང་ཆ་ཅན་གནས་ཚུལ་ལ་ངོ་བོ་གཅིག་ཏུ་གནས་ནས། སྣང་ཚུལ་ལ་ངོ་བོ་་
ཐ་དད་དུ་སྣང་བ་ཡིན་དགོས། དེ་ཡིན་ན་གནས་ཚུལ་སྣང་ཚུལ་མི་མཐུན་པ་ཡིན་
དགོས། དེ་ཡིན་ན་རྫུན་པ་ཡིན་དགོས་པའི་ཕྱིར། །
གཉིས་པ་ལྷག་མཐོང་ལ་དབྱེ་ན། ངོ་བོ་ཉིད་བཞིའི་ལྷག་མཐོང་། སྒོ་་་་་
གསུམ་གྱི་ལྷག་མཐོང་། འཚོལ་བ་དྲུག་གི་ལྷག་མཐོང་གསུམ། དེ་རེ་རེ་ལ་དུ་མར་
དབྱེར་བ་ཡོད།།
གསུམ་པ་ལྷག་མཐོང་སྒོམ་པའི་ཚུལ་དངོས་ནི། ཞི་གནས་དང་པོར་སྒོམ། །
དེའི་རྗེས་སུ་ལྷག་མཐོང་སྒོམ་པར་རྗེ་བཙུན་བྱམས་པ་སོགས་ཚད་ལྡན་མང་པོས་་་
གསུངས་སོ། །སྒོམ་པའི་ལྷག་མཐོང་གྲུབ་པའི་ཚད་ནི། འོག་ཏུ་ད་ལྟ་འཆད་པར་
འགྱུར་རོ།།
བཞི་པ་ནི་ཞི་ལྷག་ཟུང་དུ་འབྲེལ་བའི་ཚད་ནི། བདེན་མེད་ལ་དམིགས་པའི་
ལྷག་མཐོང་རྣམས་རང་རྒྱུད་ལ་བསྐྱེད་པའི་ཚེ་སྟོང་ཉིད་ལ་དམིགས་པའི་ཞི་ལྷག་་་་
• 137 ，



ཟུང་དུ་འབྲེལ་བར་འཇོག་ལ། བདེན་མེད་ལ་དམིགས་པའི་ལྷག་མཐོང་ནི།
བདེན་མེད་ལ་མཉམ་པར་བཞག་པའི་ངང་ནས། བདེན་པར་མེད་པའི་རྒྱུ་མཚན་
རིགས་པ་པས་དཔྱད་པ་བྱས་པའི་ཚེ། དཔྱད་པས་གནས་བྱ་ལ་མི་གནོད་པ་་་་་
སོགས་གོང་དུ་བཤད་པ་བཞིན་ནོ། །དབུ་མའི་ཁྲིད་ཡིག་ཤིན་ཏུ་མང་། །ཚུལ་་་་
བཞིན་བཤད་པ་མི་འདུག་པས། །ཁོ་བོས་ཚུལ་བཞིན་བཤད་པ་ཡི། །དགེ་བ་བྱང་
ཆུབ་ཆེན་པོར་བསྔོ། །མང་དུ་ཐོས་པའི་རྒྱལ་ཁམས་པ། །བཟང་པོ་བཀྲ་ཤིས་ཞེས་
བྱ་བས། །སྨྲས་པའི་རབ་བྱེད་དགུ་བའོ།། །།
• 138 •



༄༅། །དྲིས་ལན་ཤེས་བྱའི་མེ་ལོང་ཞེས་བྱ་བ་བཞུགས་སོ།།
༄༅། །གནས་གསུམ་གཞལ་བྱའི་བྱ་ལམ་ཡངས་པ་དེར། །མཁྱེན་པའི་་་་་
དཀྱིལ་འཁོར་ཆ་ཤས་ཡོངས་སུ་རྫོགས། །གཞན་ཕན་འཕྲིན་ལས་ཚ་ཟེར་འོད་སྟོང་
འཕྲོ། །ཐུབ་དབང་སྨྲ་བའི་ཉི་མ་རྒྱལ་གྱུར་ཅིག །རྒྱལ་བའི་བསྟན་ལ་རྒྱལ་བའི་་་
མཛད་པ་མཛད། །མཛད་པ་མཐར་ཕྱིན་མཛད་པའི་ཚུལ་བཞིན་དུ། །ཚུལ་་་་
བཞིན་བསྒྲུབས་ནས་གཞན་ལ་ཚུལ་བཞིན་སྟོན། །སྟོན་མཆོག་བློ་བཟང་གྲགས་་་་
པས་བདག་སྐྱོངས་ཤིག །བློ་གྲོས་ཕུལ་བྱུང་བརྩོན་འགྲུས་གྲོགས་ཀྱིས་བསྐུལ། །
ཐུབ་བསྟན་རིན་ཆེན་གླིང་ནས་ལེགས་བཤད་ནོར། །བླང་ཕྱིར་ཐོས་བསམ་བསྒོམས་
པའི་གྲུ་གཟིངས་བཤམས། །དོན་གཉེར་རྣམ་དཔྱོད་སྐྱ་བ་འཛིན་མཁས་དེའི། །ཐེ་
ཚོམ་བསལ་ཕྱིར་དྲི་བའི་ལན་རྣམས་གདབ། །སྡེབ་ལེགས་ཚིག་གི་སྲད་བུ་ལ། །
ལེགས་བཤད་ནོར་བུའི་ཕྲེང་བ་བརྒྱུས། །བདག་གི་རྣམ་དཔྱོད་སོར་མོ་ཡིས། །
ཁྱེད་ཀྱི་རྣམ་དཔྱོད་མགུལ་པར་བཅིངས། ། །
དེ་ལ་དང་པོར་ཤཱཀྱ་ཐུབ་པ་དང་རྡོ་རྗེ་འཆང་ལ་ནི་རྒྱུད་གཅིག་གམ་མི་གཅིག
གཅིག་ན་སྤྲུལ་སྐུ་ཤཱཀྱ་ཐུབ་པའི་ལོངས་སྐུ་ལ་རྡོ་རྗེ་འཆང་ཞེས་བཏགས་པ་ལགས་་
སམ། ཞེས་པ་ལ་ལན་གདབ་པར་བྱ་བ་ནི། ཤཱཀྱ་ཐུབ་པ་དང་རྡོ་རྗེ་འཆང་གཉིས་
རྒྱུད་གཅིག་སྟེ། སྔོན་རྫ་མཁན་གྱི་ཁྱེའུ་སྣང་བྱེད་དུ་གྱུར་པ་དེས། ཤཱཀྱ་ཐུབ་པ་་་
ཆེན་པོ་ལ་རྫའི་བུམ་པ་ཕུལ་ནས་བྱང་ཆུབ་ཏུ་སེམས་བསྐྱེད་པ་དེའི་བློ་རྒྱུན། ཚོགས་
གཉིས་མངལ་དུ་ཐབས་ཤེས་ཀྱི་མ་ལས་བཟུང་སྟེ། བྱམས་པ་དང་སྙིང་རྗེའི་བརྩོན་
འགྱུས་ཀྱི་བདེ་དྲོད་ཀྱིས་ཡུན་རིང་དུ་བསྐྱངས་པ་ལས། མཐར་རྡོ་རྗེ་ལྟ་བུའི་ཏིང་
ངེ་འཛིན་གྱི་རླུང་ཤུགས་ཀྱིས་མ་རིག་སྒོ་ངའི་སྦུབས་ནས་ཕྱུང་སྟེ། འོག་མིན་ཆོས་
• 139 •



ཀྱི་མཐོ་བའི་ཁང་བཟང་གསེར་གྱི་ས་གཞི་ལ། བཻཌཱུརྱ་ཡིས་མིག་མངས་རིས་སུ་་་་
བྲིས་པའི་ཉམས་དགའ་བ་དེར། ཆོས་ཀྱི་རྒྱལ་སྲིད་ཡོངས་སུ་རྫོགས་པ་ལ་དབང་།
བསྒྱུར་བའི་ཆོས་ཀྱི་རྒྱལ་པོ་ལོངས་སྐུ་རྡོ་རྗེ་འཆང་དུ་སངས་རྒྱས་པ་དེས་དག་མ་་་
དག་གི་གདུལ་བྱ་སྣ་ཚོགས་པའི་དོན་དུ་མཆོག་གི་སྤྲུལ་བའི་སྐུ་བཟུང་བ་ཤཱཀྱ་ཐུབ་
པ་ཡིན་པའི་ཕྱིར་ཏེ། ཐམས་ཅད་གསང་བ་ཞེས་བྱ་བ་རྣལ་འབྱོར་ཆེན་པོའི་རྒྱུད་
སྒྲོན་གསལ་དུ་དྲངས་པ་ལས། བཅོམ་ལྡན་འདས་རྣམ་པར་སྣང་མཛད་ཆེན་པོ་ནི་
ཤཱཀྱ་ཐུབ་པར་གྱུར་ཏོ། །ཞེས་པའི་རྣམ་སྣང་ནི་རྡོ་རྗེ་འཆང་ཡིན་པའི་ཕྱིར་དང་།
ཐོགས་མེད་སོགས་ཀྱིས། འོག་མིན་གནས་ནི་ཉམས་དགའ་བར། །ཡང་དག་་་་་
སངས་རྒྱས་དེར་སངས་རྒྱས། །སྤྲུལ་པ་པོ་གཅིག་འདིར་འཚང་རྒྱ། །ཞེས་པའི་་་་
ལོངས་སྤྲུལ་གཉིས་ཀྱང་རྡོ་རྗེ་འཆང་དང་ཤཱཀྱ་ཐུབ་པ་གཉིས་ལ་འབྱེད་དགོས་པའི་
ཕྱིར། འོ་ན་རྒྱུད་གཅིག་ན་སྤྲུལ་སྐུ་ཤཱཀྱ་ཐུབ་པས་ལོངས་སྐུ་རྡོ་རྗེ་འཆང་ཞེས་་་་་
བཏགས་པ་ཡིན་ནམ། ཞེས་པ་འདི་ཅི་ལོངས་སྐུ་རྡོ་རྗེ་འཆང་དང་སྤྲུལ་སྐུ་ཤཱཀྱ་་་
ཐུབ་པ་གཉིས་ལོངས་སྐུ་དག་པའི་ཞིང་འོག་མིན་དུ་བཞུགས། སྤྲུལ་སྐུ་མ་དག་པ་
མི་མཇེད་འཇིག་རྟེན་ཞིང་ན་བཞུགས་པ་ཞིང་མཐུན། རྡོ་རྗེ་འཆང་འཁོར་བར་་་
གནས་ཀྱི་བྱང་ཆུབ་སེམས་དཔའ་ཁོ་ནས་བསྐོར། ཆོས་ཐེག་པ་ཆེན་པོའི་ཆོས་་་་་
འབའ་ཞིག་སྟོན། སྐུ་མདོག་སྔོན་པོ་ཡིན་ལ། སྤྲུལ་སྐུ་ཤཱཀྱ་ཐུབ་པ་ནི། འཁོར་་་
གདུལ་བྱ་སྣ་ཚོགས་ཀྱིས་བསྐོར། ཆོས་ཐེག་པ་གསུམ་ཀའི་ཆོས་སྟོན། སྐུ་མདོག་་
གསེར་བཙོ་མ་ལྟ་བུ་ཡིན་པས། འཁོར་དང་ཆོས་དང་སྐུ་མདོག་རྣམས་མ་མཐུན་་
སྙམ་པའམ། ཡང་ལོངས་སྐུ་རྡོ་རྗེ་འཆང་ནི་ཡུམ་དང་ཞལ་སྦྱོར་ཆགས་ཅན་གྱིས་་
རྣམ་པ་ཅན་ཡིན། སྤྲུལ་སྐུ་ཤཱཀྱ་ཐུབ་ནི་སྣམ་སྦྱར་གྱོན། ལྷུང་བཟེད་བསྣམས་པ་
ཆགས་བྲལ་གྱི་རྣམ་པ་ཅན་ཡིན་པའི་ཕྱིར། སྐུའི་དབྱིབས་མ་མཐུན་སྙམ་པའམ།
འོན་ཏེ་སྤྲུལ་སྐུ་ཤཱཀྱ་ཐུབ་ནི། ལྷའི་བུ་ཞིག་དགའ་ལྡན་ནས་བབས། ཡུམ་སྒྱུ་མ་ལྷ་
• 140 •



མཛེས་ཀྱི་ལྷུམས་སུ་ཞུགས། རྒྱལ་པོ་ཟས་གཙང་གི་སྲས་སུ་འཁྲུངས་ཏེ། ཆུ་བོ་་་་
ནིརཉྫན་གྱི་འགྲམ་དུ་ལོ་དྲུག་ཏུ་དཀའ་བ་སྤྱོད་པའི་དུས་སུ་སྐུ་ཤིན་ཏུ་རིད་པར་་་་་
གྱུར་ཏེ། སེམས་འོག་མིན་དུ་ལོངས་སྐུ་རྡོ་རྗེ་འཆང་གི་སྐུར་སངས་རྒྱས་པ་སྟེ།
སླང་ཡང་ལུས་རྙིང་པ་ལ་ཞུགས་ཏེ་བྱང་ཆུབ་ཀྱི་ཤིང་དྲུང་དུ་སངས་རྒྱས་ཏེ། སྐུ་་་
གསེར་གྱི་གཏན་པ་ཕྱིས་པ་ལྟ་བུར་སྤྲུལ་པའི་སྐུར་སངས་རྒྱས་པ་ཡིན་པས། སྤྲུལ་སྐུ་
ཤཱཀ་ཐུབ་ཀྱི་ལོངས་སྐུ་འོག་མིན་དུ་བཞུགས་པའི་རྡོ་རྗེ་འཆང་ཡོད་དམ་མེད་སྙམ་་
པའི་དོགས་པ་གང་ཡིན། དང་པོ་ལྟར་རོ་ཟེར་ན། ལོངས་སྤྲུལ་གཉིས་ཞིང་དང་
འཁོར་དང་ཆོས་དང་སྐུ་མདོག་རྣམས་མཐུན་པ་ཡང་ཡོད་དེ། ལོངས་སྐུ་ཚེ་དཔག་
མེད་དང་། སྤྲུལ་སྐུ་འོད་དཔག་མེད་གཉིས་ཞིང་དག་པའི་བདེ་བ་ཅན་དང་། །
འཁོར་ཉན་རང་དང་བྱང་སེམས། ཆོས་ཐེག་པ་ཆེན་པོའི་ཆོས། སྐུ་མདོག་དམར་
པོ་སོགས་ཐམས་ཅད་མཐུན་པའི་ཕྱིར་དང་། ཡང་ལོངས་སྐུ་མི་བསྐྱོད་པ་དང་་་་
སྤྲུལ་སྐུ་མི་འཁྲུག་པ་གཉིས། ཞིང་དག་པའི་ཞིང་མངོན་དགའ་ནས། སྐུ་མདོག་་
སྔོན་པོའི་བར་ཐམས་ཅད་མཐུན་པའི་ཕྱིར། ཡང་ལོངས་སྤྲུལ་གཉིས་ཞིང་སོགས་
མི་མཐུན་པ་ཡང་ཡོད་དེ། བསྐལ་བཟང་འདི་ལ་རྡོ་རྗེ་གདན་དུ་མཛད་པ་བཅུ་་་
གཉིས་ཀྱིས་ཚུལ་བསྟན་ནས་སངས་རྒྱས་པའི་སངས་རྒྱས་སྟོང་དུ་གྲགས་པ་རྣམས་
ལོངས་སྐུ་རྡོ་རྗེ་འཆང་འོག་མིན་དུ་བཞུགས་ནས། སྤྲུལ་པའི་སྐུ་རྡོ་རྗེ་གདན་དུ་་་
མཛད་པ་བཅུ་གཉིས་ཀྱི་ཚུལ་བསྟན་པར་འདྲ་བ་ཡིན་པའི་ཕྱིར། འོག་མིན་གནས་
ནི་ཉམས་དགའ་བར། །ཞེས་སོགས་དང་། རྒྱུད་བླ་མར་ཆོས་ཀྱི་སྐུ་ལས་མ་གཡོས་
ཤིག །སྐྱེ་བར་མངོན་པར་སྐྱེ་བ་དང་། །དགའ་ལྡན་གནས་ནས་འཕོ་བ་དང་། །
ཞེས་སོགས་གསུངས་པ་རྣམས་སངས་རྒྱས་སྟོང་སོགས་ཀུན་གྱིས་མཛད་པའི་ཚུལ་་
ཡིན་པའི་ཕྱིར། གཉིས་པ་ལྟར་ཟེར་ན་ཡང་སྐྱོན་མེད་དེ། སངས་རྒྱས་རྣམས་ནི་
གདུལ་བྱའི་ཁམས་དང་བསམ་པ་དང་། བག་ལ་ཉལ་དང་། མོས་པ་སོགས་་་་
• 141 •



མཁྱེན་པས་དེ་དང་མཐུན་པར་སྐུའི་བཀོད་པ་བསྟན། བསམ་པ་དང་མཐུན་པའི་
ཆོས་སྟོན་པ་ཡིན་པས། གདུལ་བྱ་དབང་པོ་རྣོན་པོ་འདོད་ཆགས་ཀྱིས་ལམ་ལ་་་་་
མོས་པ་དག་ལ། ཆགས་བྲལ་གྱི་སྐུ་མི་སྣང་བར་བྱས། ཆགས་ཅན་གྱི་སྐུར་སྤྲུལ་ཏེ་
རྡོ་རྗེ་ཐེག་པའི་ཆོས་སྟོན། གདལ་བྱ་དབང་པོ་འབྲིང་པོ་དང་བརྟུལ་པོ་འདོད་་་་
ཆགས་ཀྱིས་ལམ་ལས་ཕྱིར་བཟློག ཆགས་བྲལ་གྱི་ལམ་ལ་དགའ་བ་དམན་པ་པ་ལ་
མོས་པའི་དབང་བརྟུལ་ལ་དམན་པའི་ལམ་དང་། ས་དང་ཕ་རོལ་ཏུ་ཕྱིན་པའི་་་་
ལམ་ལ་དགའ་བའི་འབྲིང་ལ། ས་དང་ཕ་རོལ་ཏུ་ཕྱིན་པའི་སྤྱོད་པ་སྟོན་པའི་ཚེ། .
ཆགས་ཅན་གྱི་སྐུ་མི་སྣང་བར་བྱས། ཆགས་བྲལ་གྱི་སྐུར་སྤྲུལ་ཏེ་ཆོས་སྟོན་པའི་་་་
ཕྱིར་ཏེ། སྒྲོན་གསལ་ལས་ཀྱང༌། འདོད་ཆགས་ཀྱི་འདོད་ཆགས་སྤངས་པའི་ཕྱིར།
ཆགས་བྲལ་གྱི་སྐུར་མི་སྣང་བར་བྱས་ནས། ཞེས་སོགས་དང་། མདོ་སྡེ་དུ་མ་ལས་
ཀྱང་། ལ་ལ་འཁོར་ལོ་བསྒྱུར་པའི་གཟུགས་ཀྱིས་ཆོས་སྟོན། ལ་ལ་བྲམ་ཟེའི་་་་་
གཟུགས་ཀྱིས། ལ་ལ་དྲང་སྲོང་གི་གཟུགས་ཀྱིས། ཞེས་སོགས་མཐའ་ཡས་པ་ཞིག་
གསུངས་པའི་ཕྱིར། འོན་ཏེ་གསུམ་པ་ལྟར་ཡིན་ནོ་ཞེ་ན། འདི་ལ་ཡོ་གའི་སློབ་་་
དཔོན་ཆེན་པོ་ཤཱཀྱ་བཤེས་གཉེན་གྱི་ལུགས་ལ། རྒྱལ་པོ་དོན་འགྲུབ་སོ་སྐྱེ་ཐ་མལ་
པ་ཡིན་པ། གོང་དུ་བཤད་པ་ལྟར་གསར་དུ་སངས་རྒྱས་པར་འདོད། ཀུན་སྙིང་
དང་ཐོགས་མེད་སོགས་པཎ་གྲུབ་ཕལ་ཆེ་བ། སྔར་སངས་རྒྱས་ཚར་བ་ཞིག་འདིར་
སངས་རྒྱས་ཚུལ་བསྟན་པར་འདོད་པའི་ལུགས་གཉིས་ལས། ཕྱི་མ་ཁས་ལེན་པས།
ལོངས་སྤྲུལ་གཉིས་ཀྱིས་ཁས་ལེན་པ་སྔར་བཤད་པས་གོ་བར་ནུས་ལ། འོན་ཀྱང་
འདི་ལ་དྭགས་པ་འདི་འདྲ་ཞིག་སྐྱེས་ཡོད་པས། ལྷ་ཡི་བུ་ཞིག་གླང་པོ་ཆེའི་་་་་
གཟུགས་ཀྱིས་ཡུམ་སྒྱུ་མ་ལྷ་མཛེས་ཀྱི་སྣ་བ་ནས་ཞུགས་དང་། མངལ་དུ་རྒྱལ་པོ་
ཟས་གཙང་གི་ཁུ་བ་དང་། ལྷ་མཛེས་ཀྱི་ཁྲག་འདྲེས་པས་དབུས་སུ་ཞུགས། མེར་
མེར་པོ་ལ་སོགས་པའི་མངལ་གྱི་གནས་སྐབས་རྣམས་རིམ་གྱིས་བརྒྱུད་དེ་སྐྱེས་པ།
• 142 •



རགས་པ་རྣམ་སྨིན་གྱི་ལུས་འདི་ལྤགས་པ་གསེར་མདོག་ལ་སོགས་པའི་མཚན་་་་་་་
དཔེས་སྤྲས་པའི་ལུས་སུ་འགྱུར་བ་མ་བཤད་ཅིང་མི་རིགས་པའི། ཤཱཀྱ་ཐུབ་པའི་་
ལུས་མཚན་དཔེས་སྤྲས་པ་དེ། རྒྱལ་བུ་དོན་འགྲུབ་ཀྱི་རྣམ་སྨིན་གྱི་ལུས་དེ་ཉིད་་་་་
རིགས་འདྲ་བའི་རྒྱུ་མཚན་ཡིན་པ་མི་འཐད་དོ་སྙམ་ན་སྐྱོན་མེད། ལྷའི་བུ་ཞིག་་་་
མངལ་དུ་འཇུག་པ་ཡང་གཞན་དང་འཇུག་ཚུལ་མི་འདྲ་བར། ཡུམ་གྱི་སྣ་་་་་་་
གཡས་པ་ནས་ཞུགས། འཁྲུངས་པ་ཡང་ཡུམ་གྱི་རྩིབས་མའི་གོ་བར་ནས་འཁྲུངས་
ཏེ། སོ་ལ་གོམ་པ་བདུན་གཤེགས་པ་མཛད་པས། མངལ་གྱི་ཚེ་ཡང་སྣོད་ལ་ཟས་
བརྟེན་པ་ལྟར་རྟེན་དང་བརྟེན་པའི་ཚུལ་དུ་རྟེན་ནས་གནས་པ་དེ། མེར་མེར་པོ་
ལ་སོགས་པ་མངལ་གྱི་གནས་སྐབས་དང་། སྐྱེས་མ་ཐག་པ་ལ་སོགས་པའི་གནས་
སྐབས་རྣམས་སུའང་རྟེན་བཅས་ནས་ཚུལ་བཟུང་བ་ཙམ་ཡིན་གྱི། ལས་ཉོན་གྱི་་་
དབང་གིས་ཁ་ཁྲག་གི་དབུས་སུ་ཞུགས་པའི་རྣམ་སྨིན་གྱི་ལུས་མ་ཡིན་ཞིང་ཁས་་་་་
ཀྱང་མི་ལེན་པས། ཡིད་ཀྱི་རང་བཞིན་གྱིས་ཕྲ་བའི་ལུས། དེ་མཚན་དཔེས་སྤྲས་
པའི་ལུས་སུ་སོང་བས་ཡིན་ལ། དེའི་ཚེ་རྟེན་རགས་པ་བོར་བ་ཡང་ཡིན། གཞན་
གྱིས་མི་རིགས་པ་ནི་བརྒྱ་བྱིན་སྔ་མའི་ལུས་བོར། ཕྱི་མ་ལེན་པ་ཕལ་མོ་ཆེ་མི་་་་་
རིགས་པ་བཞིན་ནོ། །ཆུ་བོ་ནིརཉྫན་གྱི་འགྲམ་དུ་རྣམ་སྨིན་གྱི་ལུས་བཞག
སེམས་འོག་མིན་དུ་ལོངས་སྐུར་སངས་རྒྱས་ནས། ལུས་རྙིང་པ་ལ་ཞུགས་ཞེས་པ་་
འདི་ཡང་ཤཱཀྱ་བཤེས་གཉེན་གྱི་ལུགས་དེ་མ་ཡིན་གྱི། རང་ལུགས་ལ་དེ་ཁས་མི་་་་
ལེན་ལ། ཤཱཀྱ་བཤེས་གཉེན་རང་གི་ལུགས་ལའང་ལོངས་སྐུ་འོག་མིན་དུ་བཞུགས།
སྤྲུལ་པ་གཅིག་ལུས་རྙིང་པ་ལ་འཇུག་པར་འདོད་པ་ཡིན་ནོ། །སྤྲུལ་སྐུ་རྣམས་་་་་
ཚོགས་གཉིས་རྫོགས། སྒྲིབ་གཉིས་སྤངས་པ་མཉམ་པོ་ལ། སྐུ་ཚེ་རིང་ཐུང་དང་།
ཞིང་དག་མ་དག་སྣ་ཚོགས་འོང་བ་འདི་དྲང་དོན་ནམ་ངེས་དོན་གང་ཡིན། ངེས་
དོན་ཡིན་ན་ཁྱད་པར་དེ་འོང་བའི་རྒྱུ་རྐྱེན་གང་ལགས། ཞེས་པའི་ལན་ཡ་་་་་་
• 143 •



འདིར་བཤད་ན་བདེ་བས་བཤད་པར་བྱ་སྟེ། མཛོད་ལས། སངས་རྒྱས་ཐམས་་་
ཅད་ཚོགས་དང་ནི། །ཆོས་སྐུ་འགྲོ་བའི་དོན་སྤྱོད་པ། །མཉམ་པ་ཉིད་དེ་སྐུ་ཚེ་་་
དང་། །རིགས་དང་སྐུ་བོང་ཚད་ཀྱིས་ལེན། །ཞེས་གསུངས་པ་ལྟར། སངས་རྒྱས་
མཆོག་གི་སྤྲུལ་པའི་སྐུ་རྣམས་ཚོགས་གཉིས་རྫོགས། སྒྲིབ་གཉིས་སྤངས། ཆོས་སྐུ་
ཐོབ་པར་མཉམ་ཡང་། སྐུ་ཚེ་རིང་ཐུང་དང་རིགས་བཟང་ངན་བོང་ཚད་ཆེ་ཆུང་
རྣམས་མི་མཉམ་སྟེ། ལ་ལ་སྐུ་ཚེ་དཔག་མེད་བཞུགས་ཤིང་། ཁ་ཅིག་ཞག་གཅིག་
ལས་མི་བཞུགས་པའང་ཡོད་པའི་ཕྱིར་དང་། ལ་ལ་རྒྱལ་རིགས་སུ་སྐྱེ་བ་འཛིན་པ།
ལ་ལ་བྲམ་ཟེའི་རིགས་སུ་སྐྱེ་བ་འཛིན་པ་སོགས་རིགས་ལ་གཟིགས་ཚུལ་དུ་མ་ཡོད་
པའི་ཕྱིར་དང་། འགའ་ཞིག་སྐུའི་ཚད་དཔག་ཚད་ཙམ་དང་། ལ་ལ་གཞུ་འདོམ་
ཙམ་ལ་སོགས་པའི་སྐུའི་བོང་ཚད་དུ་མ་ཡོད་པའི་ཕྱིར། འོ་ན་དེ་ལྟར་བཤད་པ་་་
དྲང་དོན་ཡིན་ནམ་ངེས་དོན་ཡིན་ཟེར་ན། དྲང་ངེས་འབྱེད་པའི་ཚུལ་ལ་མི་འདྲ་
བ་དུ་མ་ཡོད་དེ། མཚོན་པ་གཅིག་འོག་ཏུ་བཤད་པར་བྱ་ལ། འདིར་ཐལ་འགྱུར་
བ་རང་གི་ལུགས་ལ་དྲང་ངེས་ཀྱི་གཙོ་བོ་ནི། གང་ལ་སེམས་ལྡན་སྐྱེས་བུའི་གང་་་་
ཟག་བསྟན། །ཆོས་དེ་ཐམས་ཅད་དྲངས་པའི་དོན་དུ་རྟོགས། །ཞེས་གསུངས་པ་
ལྟར་ཀུན་རྫོབ་བདེན་པ་བརྗོད་བྱའི་གཙོ་བོར་སྟོན་པའི་མདོ་ལ་དྲང་དོན་དང་། །
སྟོང་ཉིད་དོན་ཅན་ངེས་དོན་སྤངས་ཞེས་བྱ། ཞེས་གསུངས་པ་ལྟར། དོན་དམ་
བདེན་པ་བརྗོད་བྱའི་གཙོ་བོ་སྟོན་པའི་མདོ་དེ་ངེས་དོན་གྱི་མདོ་རུ་འཇོག་ལ། དེ་
ལྟར་ན་གོང་དུ་བཤད་པ་དེ་རྣམས་དྲང་དོན་ཡིན་ལ། ཕལ་བའི་ཡིན་ན་མདོ་དེའི་
སྒྲ་ཇི་བཞིན་དུ་ཁས་བླང་དུ་རུང་ལ། ངེས་དོན་དང་མདོ་དེའི་སྒྲ་ཇི་བཞིན་དུ་ཁས་
བླང་དུ་མི་རུང་བ། དོན་གཉིས་པ་གཅིག་དྲངས་ནས་བཤད་དགོས་པ་ལ་དྲང་་་་་
དོན་དུ་བྱས་པ་ལྟར་ན། གོང་གི་དེ་རྣམས་ངེས་དོན་དུ་འཇོག་དགོས་ཏེ། དྲི་བ་་
འདི་ཕྱི་མ་ལ་ཐུགས་རྩེ་གཏད་ནས་དྲིས་པ་འདྲ་ལགས་པའི། ངེས་དོན་དུ་བྱེད་་་
，14 •



དགོས་སོ། །འོ་ན་དེ་འདྲའི་ཁྱད་པར་ཡོང་བའི་རྒྱུ་རྐྱེན་གང་ལགས་ཞེ་ན། དེ་ལ་
རྒྱུ་རྐྱེན་གཉིས་ཡོད་དེ། སངས་རྒྱས་རྣམ་ནི་འཇིག་རྟེན་ཀུན་ལ་ཉིན་མཚན་དུ། །
ལན་དྲུག་ཏུ་ནི་སོ་སོར་གཟིགས། །ཞེས་རྗེ་བཙུན་བྱམས་པས་གསུངས་པ་ལྟར།
འཇིག་རྟེན་ལ་ཉིན་མཚན་དུ་དྲུག་ཏུ། མ་སྨིན་པ་སྨིན་པར་བྱ་བ་ནི་དུ། སྨིན་་་་
པར་གྲོལ་བར་བྱ་བ་ནི་དུ། མོས་པ་ནི་གང་། བསམ་པ་ཅི། ཁམས་དང་བག་ལ་
ཉལ་ཇི་ལྟ་བུ་སྙམ་གཟིགས་ནས་སེམས་ཅན་གྱི་དོན་བྱེད་པ་དེ་དང་མཐུན་པར།
སྔོན་སློབ་པའི་གནས་སྐབས་སུ་ཡང་སྨོན་ལམ་དང་། སེམས་སྐྱེད་པ་བརྩོན་འགྲུས་
ཀྱི་གྲོགས་ལ་སོགས་པའི་སྒྲུབ་པ་ཉམས་ལེན་བྱས་པའི་རྐྱེན་དང་། གདུལ་བྱ་་་་
སེམས་ཅན་གྱི་ངོས་ནས་ཚོགས་སྨིན་མ་སྨིན་དང་སྣོད་དུ་རུང་མི་རུང་དང་། སྐུ་་་
དངོས་སུ་གདུལ་བ་དུས་རིང་ཐུང་སོགས་ཀྱི་རྐྱེན་གཉིས་ཡོད་པའི་ཕྱིར། དེས་ན་་
སྤྲུལ་སྐུ་ལ་ཡང་རྡོ་རྗེ་འཆང་གིས་ཤཱཀ་ཐུབ་སྐུར་སྤྲུལ་པ་ལྟ་བུ་མཆོག་གི་སྤྲུལ་པའི་སྐུ་
དང་། རྡོ་རྗེ་འཆང་གི་དཀྱིལ་འཁོར་གྱི་འཁོར་ལོའི་སྐབས་སུ་རིགས་ལྔའི་སྐུར་་་་
སྤྲུལ་པ་ལྟ་བུ་སྤྲུལ་སྐུ་ཕལ་པ་གཉིས་ལས། ཕལ་པ་ནི་དོན་ལ་ལོངས་སྐུ་ཡིན་ལ།
ད་ལན་དྲི་བ་ཡང་མཆོག་གི་སྤྲུལ་སྐུ་ལ་བསམ་པ་འདྲ་ཞིང་། ལན་ཡང་དེའི་དབང་
དུ་བྱས་ནས་བཏབ་བོ། །ཐུབ་བསྟན་ནམ་མཁའི་ཁྱོན་ཡངས་སུ། །བདག་བློའི་་་
རྣམ་དཔྱོད་ཆུ་འཛིན་འཁྲིགས། །ལེགས་བཤད་གནམ་ལྕགས་ཐོག་བབས་པས། །
ཁྱེད་ཀྱི་ཐེ་ཚོམ་ཡིད་གཉིས་དང་། །མཐར་འཛིན་རི་བོ་གཅིག་ཆར་བསྙིལ། །ཡང་
ཆོས་འཁོར་གསུམ་དང་། སྡེ་སྣོད་གཉིས། བསླབས་པ་གསུམ་རིམ་པ་བཞིན་དུ་་
སྦྱར་བ་ལ་མི་འགྲིག་པའི་སྐྱོན་མཆིས་སམ། མ་མཆིས་ཞེས་པའི་ལན་གདབ་པར་་་
བྱ་སྟེ། ཆོས་འཁོར་རིམ་པ་གསུམ་ཞེས་པ་ནི། མདོ་སྡེའི་དགོངས་འགྲེལ་ལས། །
དང་པོ་བདེན་བཞིའི་ཆོས་འཁོར། བར་པ་མཚན་ཉིད་མེད་པའི་ཆོས་འཁོར། ཐ་
མ་དོན་དམ་རྣམ་པར་ངེས་པའི་ཆོས་འཁོར། ཞེས་བཤད་ལ། གཟུངས་ཀྱི་དབུག་
• 145 •



རྒྱལ་པོས་ཞུས་པའི་མདོར། ནོར་བུ་མཁན་མཁས་པའི་ནོར་བུའི་དྲི་མ་སྦྱོང་བ་ན།
དང་པོ་ལན་ཚྭའི་ཆུས་སྦྱངས། སྐྲའི་རེ་བའི་སྦྱོང་བའི་སྦྱོང་བར་བྱེད། དེའི་རྗེས་
སུ་ཟས་སྣོན་པོའི་ཁུ་བས་སྦྱངས་ནས། བལ་གྱི་ཟླ་བ་སྦྱོང་བའི་སྦྱོང་བར་བྱེད། །
དེའི་རྗེས་སུ་སྨན་ཆེན་པོའི་ཁུ་བས་སྦྱངས་ནས། རས་སྲབ་མོའི་སྦྱོང་བའི་སྦྱོང་་་་
བར་བྱེད་པ་དེ་བཞིན་དུ། དང་པོ་མི་རྟག་པ་དང་། སྡུག་བསྔལ་བ་དང་། སྟོང་
པ་དང་བདག་མེད་པའི་གཏམ་གྱིས་འཁོར་བ་ལ་ཡིད་འབྱུང་བ་བསྐྱེད། དེའི་རྗེས་
སུ་སྟོན་པ་ཉིད་དང་མཚན་མ་མེད་པ་དང་། སྨོན་པ་མེད་པའི་གཏམ་གྱིས་རྒྱུད་་་
སྨིན་པར་བྱས། དེའི་རྗེས་སུ་འཁོར་གསུམ་ཡོངས་སུ་དག་པ་ཕྱིར་མི་ལྡོག་པའི་་་་
གཏམ་གྱིས་གྲོལ་བར་བྱེད་པ་བཤད་པ་སོགས་དུ་མ་འདུག་པའི་ནང་ནས། དང་
པོ་ལ་ཐུགས་རྩེ་གཏད་པ་འདྲ་ཞིང་། འཕགས་པའི་ཡུལ་གྱི་ཀླུ་སྒྲུབ་ཐོགས་མེད་ཞི་
བ་འཚོ་སོགས་ཀྱིས་ཀྱང་ཆོས་འཁོར་གྱི་རིམ་པ་དང་པོ་ལྟར་བཞེད་ཅིང་དང་པོའི་
མཚན་གཞིར། ལུང་སྡེ་བཞི་དང་། བར་པའི་མཚན་གཞིར་ཡུམ་རྒྱས་འབྲིང་་་་་་
བསྡུས་པ་སོགས་ཤེར་ཕྱིན་གྱི་མདོ་དང་། ཐ་མའི་མཚན་གཞིར་མདོ་སྡེ་དགོངས་་
འགྲེལ་སོགས་འདོད་པར་ཁྱད་པར་མེད་ལ། དྲང་ངེས་ལ་བཞེད་པ་མཐུན་ཏེ།
ཀླུ་སྒྲུབ་ཡབ་སྲས་ཀྱི་ལུགས་ལ། ཐོག་མཐའ་གཉིས་སུ་ཆོས་ཐམས་ཅད་བདེན་གྲུབ་
ཏུ་བཤད་པས་གོང་དུ་བཤད་པ་ལྟར། དྲང་དོན་དང་། བར་པར་ཆོས་ཐམས་་་་
ཅད་བདེན་མེད་དུ་བཤད་པའི་ངེས་དོན་དུ་བཞེད། ཤིང་རྟ་ཆེན་པོ་ཐོགས་མེད་
ལྟར་ན། དང་པོར་ཆོས་ཐམས་ཅད་བདེན་གྲུབ་ཏུ་བཤད། གཉིས་པར་ཆོས་་་་་
ཐམས་ཅད་བདེན་མེད་དུ་བཤད། གསུམ་པར། དགོངས་འགྲེལ་དུ་ཀུན་་་་་་
བཏགས་བདེན་པར་མེད། གཞན་དབང་དང་ཡོངས་གྲུབ་བདེན་པར་གྲུབ་ཅེས་་
སོ་སོར་ཕྱེ་ནས་བཤད་པས། དང་པོ་གཉིས་དྲང་དོན་དང་། ཐ་མ་ངེས་དོན་་་་་
ཡིན་པར་བཞེད་ལ། འཁོར་ལོ་བར་པར་ཆོས་ཐམས་ཅད་ངོ་བོ་ཉིད་མེད་པར་་་་་
• 146 •



བཤད་པའི་དགོངས་པ་གང་ཡིན་ཟེར། ཀུན་བཏགས་ནི་རྟོག་པས་བཏགས་པ་་་་
ཙམ་ཡིན་གྱི་རང་གི་མཚན་ཉིད་ཀྱིས་མ་གྲུབ་པས་ན། ཀུན་བཏགས་མཚན་ཉིད་
ངོ་བོ་ཉིད་མེད་དང་། གཞན་དབང་ནི་རྒྱུ་རྐྱེན་གཞན་ལ་བརྟེན་ནས་སྐྱེ་བ་ཡིན་གྱི།
བདག་ལས་སྐྱེ་བ་མེད་པས་ན། གཞན་དབང་སྐྱེ་བ་ངོ་བོ་ཉིད་མེད་པ་དང་།
ཡོངས་གྲུབ་ནི་དོན་དམ་པ་ཡིན་ལ་ངོ་བོ་ཉིད་མེད་པ་ཡང་ཡིན་པས་ཡོངས་གྲུབ་ནི་
དོན་དམ་པ་ཡང་ཡིན་ལ་ངོ་བོ་ཉིད་མེད་པ་ཡང་ཡིན་པས། ཡོངས་གྲུབ་དོན་དམ་
པ་ངོ་བོ་ཉིད་མེད་པ་ལ་དགོངས་ནས། ཆོས་ཐམས་ཅད་ངོ་བོ་ཉིད་མེད་པར་་་་་
བཤད་པ་ཡིན་ཏེ། སུམ་ཅུ་པ་ལས། ངོ་བོ་ཉིད་ནི་རྣམ་གསུམ་གྱིས། །ངོ་བོ་ཉིད་
མེད་རྣམ་གསུམ་ལ། །དགོངས་རྣམ་ངེས་ནས་ཆོས་རྣམས་ཐམས་ཅད་ཀྱི། །ངོ་བོ་
ཉིད་གསུམ་གསུངས་པ་ཡིན། ཞེས་གསུངས་པ་ལྟར། ཐོགས་མེད་སྐུ་མཆེད་་་་་་
གཉིས་ཀྱི་གཞུང་མཐའ་ཡས་པ་ལས་གསུངས་པའི་ཕྱིར། སློབ་དཔོན་ཞི་འཚོའི་་་
འདུས་པ་ལ། དང་པོར་ཆོས་ཐམས་ཅད་བདེན་གྲུབ་ཏུ་བཤད་པའི་དྲང་དོན། །
བར་པ་ཆོས་ཐམས་ཅད་བདེན་མེད་དུ་བཤད་པའི་ངེས་དོན། འཁོར་ལོ་ཐ་མས་་་
རྩལ་དུ་བཏོན་ནས་གྲུབ་པ་ཡིན་པས་ཐ་མ་ཉིད་ངེས་དོན་དུ་བཞེད་པ་ཡིན་ནོ། །
དེ་ལྟར་རྒྱ་གར་ན་ཤིང་རྟའི་སྲོལ་གསུམ་པོ་དེ་བྱུང་ལ། བོད་དུ་ནི་བུ་སྟོན་ཐམས་
ཅད་མཁྱེན་པ་ལ་སོགས་པའི་ཕྱི་རབས་དང་སྔ་རབས་ཀྱི་མཁས་པ་ཕལ་ཆེ་བ་ཀླུ་་་
སྒྲུབ་དང་ཐོགས་མེད་ཀྱི་རྗེས་སུ་འབྲངས་ནས་དྲང་ངེས་བྱེད་ཅིང་། ཆོས་རྗེ་བུ་་
སྟོན་ལ་སོགས་པས་རང་སྟོང་གི་དོན། ཆོས་དེ་ཁོ་རང་གིས་སྟོང་པ་དང་། བདེན་
གྲུབ་ལ་སོགས་པ་གཞན་གྱིས་སྟོང་ན། གཞན་སྟོང་གི་དོན་དུ་མཐུན་པར་ཐག་་་་
བཅད་ནས། ཆོས་རྗེ་བུས། ཀུན་རྫོབ་ཐམས་ཅད་རང་སྟོང་པ་དང་། དོན་དམ་
ཐམས་ཅད་གཞན་སྟོང་ཡིན། ཞེས་འདོད་པས། གཞན་སྟོང་གི་ཕྱོགས་གཅིག་་་་
དང༌། ཁ་ཅིག་ཆོས་ཐམས་ཅད་རང་སྟོང་དུ་འདོད་པས་རང་སྟོང་གི་ཕྱོགས་་་་་
• 147 •



གཉིས་སུ་བཅད་ནས། ཕྱོགས་འཛིན་གྱི་གདོན་གྱིས་དཀྲུགས་ཏེ་ནམ་མཁས་ལྟར་
པའི་སྐྲ་ཤར། གངས་ཅན་གྱི་ཐ་གྲུ་ཀུན་ཏུ་ཁྱབ་པ་གཅིག་བྱུང་ལ། ད་དུང་ཡང་་
དེའི་རྗེས་སུ་འཇུག་པར་སློབ་པ་ཤིན་ཏུ་མང་ངོ༌། །ཆོས་རྗེ་གཡག་འབྲུག་སངས་་་
རྒྱས་དཔལ་བ་ནི། འཁོར་ལོ་བར་པའི་མཚན་གཞིར་མདོ་སྡེའི་དགོངས་འགྲེལ་་་་
དང་ཐ་མའི་མཚན་གཞིར་ཤེར་ཕྱིན་གྱི་མདོ་ལ་བྱས་ནས། ཐ་མ་ངེས་དོན་དང་། །
དང་པོ་གསུམ་དྲང་དོན་དུ་འདོད། མདོ་དགོངས་འགྲེལ་ལས། དང་པོ་གསུམ་་་
དྲང་དོན་དང་། ཐ་མ་ངེས་དོན་དུ་བཤད་པའི་ཕྱིར། ཞེས་གསུངས་ལ། དེ་ནི་
མི་འཐད་དེ། བཅོམ་ལྡན་འདས་ཀྱིས་ཤེར་ཕྱིན་གྱི་མདོ་གསུངས་པ་ན། ལྷའི་བུ་
རྣམས་ཀྱིས་ཨ་ལ་ལ་བཅོམ་ལྡན་འདས་ཀྱིས་ཆོས་ཀྱི་འཁོར་ལོ་གཉིས་པ་སྐོར། ཞེས་
བཤད་པའི་ཕྱིར་དང་། ཆོས་ཐམས་ཅད་བདེན་གྲུབ་ཏུ་ཐལ། དགོངས་འགྲེལ་་་
ལས་དེ་བདེན་གྲུབ་ཏུ་བཤད་པའི་ཕྱིར། ཞེས་བརྗོད་ལན་མེད་དོ། །རང་ལུགས་
ལ་འཁོར་ལོའི་རིམ་པ་དང་དྲང་དོན་ནི། ཀླུ་སྒྲུབ་ཀྱི་ལུགས་ལྟར་བཞེད་དོ། །
བསླབ་པ་གསུམ་གྱི་རིམ་པ་ཡང་། དང་པོར་ཚུལ་ཁྲིམས་ཀྱི་བསླབ་པ། དེ་
ནས་ཏིང་ངེ་འཛིན་གྱི་བསླབ་པ། དེ་ནས་ཤེས་རབ་ཀྱི་བསླབ་པ། འཇོག་པ་ལ་མི་
མཐུན་པ་མེད་ཅིང་། རིམ་པ་འདི་ཡང་རྒྱུ་འབྲས་ཀྱི་རིམ་པ་ཡིན་ཏེ། ཚུལ་ཁྲིམས་
ཀྱི་བསླབ་པའི་སེམས་དུལ་བར་བྱས་པ་ལས། སེམས་རྣལ་དུ་གནས་པའི་ཏིང་ངེ་་་
འཛིན་སྐྱེ། དེ་ལས་ཆོས་ཀྱི་དེ་ཉིད་མཐོང་བའི་ཤེས་རབ་སྐྱེ་བ་ཡིན་པའི་ཕྱིར་རོ། །
དེ་ཡང་འཁོར་ལོ་དང་པོའི་བརྗོད་བྱའི་གཙོ་བོ་ལྷག་པ་ཚུལ་ཁྲིམས་ཀྱི་བསླབ་པ། །
གཉིས་པའི་བརྗོད་བྱའི་གཙོ་བོ་ཏིང་ངེ་འཛིན་གྱི་བསླབ་པ། གསུམ་པའི་བརྗོད་་་
བྱའི་གཙོ་བོ་ཤེས་རབ་ཀྱི་བསླབ་པ་གསུངས་པའི། དེ་གསུམ་གོ་རིམ་མཐུན་ལ་སྡེ་
སྣོད་གསུམ་ལ་མདོ་སྡེ་འདུལ་བ་མངོན་པའི་སྡེ་སྣོད་ཅེས་གསུངས་པ་མང་བའི།
གོ་རིམ་དེ་ལྟར་ཁས་ལེན་ལ། དང་པོ་གསུམ་དང་གོ་རིམ་ཅུང་མི་མཐུན་ནོ། །
• 18 •



གསུམ་ཀ་མཐུན་པ་གཅིག་བྱེད་ན། འདུལ་བ་མདོ་སྡེ་མངོན་པའི་སྡེ་སྣོད་ཅེས་་་
ཁས་བླངས་སོ། །ཡང་སོ་ཐར་ལ་སོགས་པ་སྡོམ་པ་གསུམ་པོ་འདི་ལ། ངོ་བོ་་་་་
གཅིག་དང་ཐ་དད་དང་། གནས་གྱུར་སོགས་འདོད་པ་ནི་མི་མཐུན་པ་མང་དུ་་་་
འདུག་ལགས་ན། ཇི་ལྟར་བཞེད་ཅེས་པའང་འདིར་བླངས་ནས་བཤད་ན་བདེ་་་
བས་དེ་ཉིད་བཤད་པར་བྱ་སྟེ། སྡོམ་པ་གསུམ་ཞེས་པ་ལ། མངོན་པ་དང་འདུལ་
བའི་སྡེ་སྣོད་རྣམས་ནས་སོ་ཐར་གྱི་སྡོམ་པ་དང་། བསམ་གཏན་གྱི་སྡོམ་པ། ཟག་
མེད་ཀྱི་སྡོམ་པ་གསུམ་གསུམ་བཤད་པ་ལ། དེ་དག་གི་ངོས་འཛིན་ནི་སྤོངས་་་་་
བདུན་འཁོར་དང་བཅས་པས་འཆལ་ཚུལ་སྡོམ་ལ་སོ་ཐར་གྱི་སྡོམ་པ། ཟག་བཅས་
ཀྱི་བསམ་གཏན་གྱི་རྣམ་གཡེང་དང་། ཉོན་མོངས་པ་མངོན་གྱུར་སྡོམ་པ་ལ་་་་་་
བསམ་གཏན་གྱི་སྡོམ་པ། ཟག་མེད་ཀྱི་ཏིང་ངེ་འཛིན་གྱིས་ཉོན་མོངས་པའི་་་་་་
བོན་སྡོམ་པ་ལ་ཟག་མེད་ཀྱི་སྡོམ་པ་ཟེར་ལ། སྤྱི་ཙམ་ནས་སོ་ཐར་བྱང་སེམས་་་་་
གསང་སྔགས་ཀྱི་སྡོམ་པ་ཞེས་པ་གསུམ་བཤད་པའི་རྗེས་མ་ལ་ཐུགས་རྩེ་གཏད་པ་་
འདྲ་ལ། སྡོམ་གསུམ་ལ་གནས་གྱུར་བརྩི་བ་ནི་མི་རིགས་ཏེ། དེ་ལྟར་ན་སྡོམ་པ་་་
གསུམ་ལྡན་གྱི་གང་ཟག་མི་སྲིད་པར་ཐལ་བའི་སྐྱོན་ཡོད་པའི་ཕྱིར་ཏེ། དང་པོ་སོ་
ཐར་གྱི་སྡོམ་པ་བླངས་ནས་བྱང་སེམས་ཀྱི་སྡོམ་པ་བླངས་པ་ན། སོ་ཐར་གྱི་སྡོམ་པ་
བྱང་སེམས་ཀྱི་སྡོམ་པར་གནས་གྱུར་ནས། བྱང་སེམས་ཀྱི་སྡོམ་པ་གཅིག་པུར་འགྲོ།
དེ་རྗེས་སྔགས་ཀྱི་སྡོམ་པ་བླངས་པ་ན། བྱང་སེམས་ཐུན་མོང་བའི་སྡོམ་པའང་་་་་
གནས་གྱུར་ནས་གསང་སྔགས་ཀྱི་སྡོམ་པ་གཅིག་པུར་འགྲོ་བའི་ཕྱིར། སྡོམ་གསུམ་
ངོ་བོ་གཅིག་གི་ཐ་དད་ཅེས་པ་ལ། སྤྱི་ཙམ་ནས་དེ་འདྲ་བའི་དོགས་པ་སྐྱེ་དོན་་་་་
མེད་དེ། སྤྱི་ཙམ་ནས་དེ་གསུམ་ངོ་བོ་ཐ་དད་ཡིན་པར་བླུན་པོ་གནག་རྫི་མོའི་བར་
ལ་གྱུར་པའི་ཕྱིར། དེ་ནས་སྡོམ་པ་གསུམ་ལྡན་གྱི་གང་ཟག་གཅིག་གི་རྒྱུད་ཀྱི་སྡོམ་
གསུམ་ངོ་བོ་གཅིག་གམ། ཐ་དད་འདྲི་བར་འདུག་པས། དེ་འདྲའི་གང་ཟག་གི་
• 149.



རྒྱུད་ཀྱི་སྡོམ་པ་གསུམ་པོ་དེ་ངོ་བོ་གཅིག་ཏུ་འདོད་དགོས་ཏེ། སྤྱོད་འཇུག་ལས།
སྤོང་བའི་སེམས་ནི་ཐོབ་པ་ལས། །ཚུལ་ཁྲིམས་ཕ་རོལ་ཕྱིན་པར་འགྱུར། །ཞེས་
གསུངས་པ་ལྟར། སྡོམ་གསུམ་གང་ཡིན་ཡང་ངོ་བོ་ནི་སྤངས་པའི་སེམས་པ་གཅིག་
ལ་བྱེད་དགོས་པའི། སྤོང་བའི་སེམས་པ་མངོན་གྱུར་རྫས་ཐ་དད་པ་གསུམ་གང་་
ཟག་གཅིག་གི་རྒྱུད་ལ་དུས་གཅིག་ཆར་དུ་ཡོད་ན། གང་ཟག་དེ་རྒྱུད་ཐ་དད་པ་་་
གསུམ་དུ་འགྱུར་བའི་སྐྱོན་ཡོད་པའི་ཕྱིར། རྣམ་འགྲེལ་ལས། རྟོག་གཉིས་ཅིག་་་
ཆར་སྐྱེ་བ་མེད། །ཅེས་བཤད་པའི་ཕྱིར། སྤྱིར་སྡོམ་པ་གསུམ་ངོ་བོ་ཐ་དད་ཡིན་་
ན་གང་ཟག་གཅིག་གི་རྒྱུད་ཀྱི་སྡོམ་གསུམ་ངོ་བོ་གཅིག་ཡིན་པ་འགལ་ལོ་ཞེ་ན། མི་
འགལ་ཏེ། སྤྱིར་གཟུགས་དྲི་རོ་རེག་བྱ་རྣམས་ཐ་དད་ཡིན་ཀྱང་། མིག་གི་་་་་
དབང་པོའི་ཚོགས་པ་ན་ཡོད་པའི་གཟུགས་དྲི་ལ་སོགས་པ་ངོ་བོ་གཅིག་ཡིན་པའི་་
ཕྱིར། གང་ཟག་གཅིག་གི་རྒྱུད་ཀྱི་སྡོམ་གསུམ་ངོ་བོ་གཅིག་ཡིན་ཀྱང་། སོ་ཐར་གྱི་
སྡོམ་པ་ལྟ་བུ་ཕུལ་ནས་སྡོམ་པ་གོང་མ་ལ་གནས་པའི་མི་འགལ་ཏེ། དེ་གསུམ་ལྡོག་
པ་ཐ་དད་ཡིན་པའི་ཕྱིར་དང་། ཆུ་དང་འོ་མ་ཁྲག་གསུམ་ངོ་བོ་ཐ་དད་ཡིན་ཀྱང་།
སྣོད་གཅིག་ཏུ་བསྲེས་པ་ན། དེ་གསུམ་ངོ་བོ་དབྱེར་མེད་འདྲེས། དེ་ཡང་ངང་པ་
ལྟ་བུའི་མཆུས་དེའི་དཀྱིལ་ནས་འོ་མ་བླངས་པ་ན། འོ་མ་དེ། དེ་གཉིས་ལས་ཟུར་
དུ་བྱེ་འོང་བ་བཞིན་། བྱང་ས་ལས། སོ་སོ་ཐར་བའི་སྡོམ་པ་ནི། བྱང་ཆུབ་་་་
སེམས་དཔའི་སྡོམ་པའི་ཡན་ལག་ཡིན་ཏེ། ཕྱོགས་གཅིག་ཉིད་དུ་རིག་པར་བྱའོ། །
ཞེས་གསུངས་པ་ཡང་ལེགས་པར་བཤད་པ་ཡིན་ནོ། །འདིས་མཚོན་ནས་སོ་ཐར་་
གཞིར་བཞག་ལ་ཡང་དགེ་བསྙེན་དང་། དགེ་ཚུལ་དང་། དགེ་སློང་གི་སྡོམ་པ་་་
གསུམ་ཡང་ངོ་བོ་གཅིག་ལ་ལྡོག་པ་ཐ་དད་དུ་ཤེས་པར་བྱའོ། །བདག་གི་ལེགས་་་
བཤད་སྦྲང་རྩིའི་རྒྱུན། །ཁྱོད་ཀྱི་རྣམ་དཔྱོད་རོ་འཛིན་གྱིས། །མྱངས་པའི་བློ་གྲོས་
བུང་བ་ཚིམས། །ལེགས་བཤད་གླུ་དབྱངས་ད་སྒྲོགས་ཤིག །
• 150 •



རྒྱུའི་སྐྱབས་འགྲོ་དང་འབྲས་བུའི་སྐྱབས་འགྲོ་གཉིས་ཀྱི་སྐྱབས་ཡུལ་རིམ་པ་་་
བཞིན། རང་ཉིད་རང་རྒྱུད་ཐ་དད་པ་དང༌། རྒྱུད་གཅིག་པའི་དཀོན་མཆོག་་་་
གསུམ་ལགས་སམ། །ཞེས་དྲིས་པའི་ལན་ནི། རྒྱས་པར་ཁོ་བོས་བྱས་པའི་སྐྱབས་
འགྲོའི་རྣམ་བཤད་དུ་ཤེས་པར་བྱ་ཞིང་། སྐབས་དོན་མདོར་བསྡུས་ཤིག་བརྗོད་པ་
ནི། ད་ལྟ་སྐྱབས་འགྲོ་བྱེད་པའི་ཚེ། གཞན་རྒྱུད་ལ་གྲུབ་ཟིན་པའི་དཀོན་མཆོག་
གསུམ་དམིགས་རྐྱེན་དུ་བྱས། དེ་འདྲ་བའི་དཀོན་མཆོག་གསུམ་རང་རྒྱུད་ལ་ཐོབ་
ན་སྙམ་པའི་འདུན་པ་བཏང་ནས། གཞན་རྒྱུད་ལ་གྲུབ་ཟིན་པའི་དཀོན་མཆོག་་་་
གསུམ་པོ་དེ་ལ། བདག་སྡུག་བསྔལ་ལས་སྐྱབས་གསོལ་སྙམ་པའི་རེ་བ་འཆང་བའི་
སྒོ་ནས་སྐྱབས་འགྲོ་བྱས་པས། གནས་སྐབས་སུ་ལམ་སྒྲུབ་པའི་བར་ཆད་བསྲུང༌།
རང་རྒྱུད་ལ་དཀོན་མཆོག་གསུམ་ལ་དང་བའི་དད་པ་ལ་སོགས་པ་ཚོགས་ཀྱི་ནུས་་
པ་མཐུ་ཆེན་པོ་བཞག་པས། དེའི་འབྲས་བུའི་རང་རྒྱུད་ལ་དཀོན་མཆོག་གསུམ་་་
གྲུབ་ནས། འཁོར་བ་དང་ངན་སོང་གི་སྡུག་བསྔལ་ལས་སྐྱབས་པ་དེ་ལ་འབྲས་་་་
བུའི་སྐྱབས་ཞེས་པ་དང་། ཚོགས་ཀྱི་ནུས་པ་འཇོག་པའི་དམིགས་རྐྱེན་གཞན་རྒྱུད་
ཀྱི་དཀོན་མཆོག་གསུམ་དེ་ལ་རྒྱུའི་སྐྱབས་ཞེས་པ་སྙད་བྱེད་པ་ཡིན་གྱི། སྐྱབས་་་་་
འགྲོ་མི་འདྲ་བ་གཉིས་བྱེད་པ་མ་ཡིན་ནོ། །དེས་ན་རྒྱུའི་སྐྱབས་ཡིན་ན་རང་རྒྱུད་་
ཐ་དད་པ་དང་། འབྲས་བུའི་སྐྱབས་ཡིན་ན་རང་དང་རྒྱུད་གཅིག་པ། གཅིག་་་
དགོས་ཀྱི་སྐྱབས་ཡུལ་གྱི་དབང་དུ་བྱས་ན་རང་རྒྱུད་དང་གཞན་རྒྱུད་ཀྱི་དཀོན་་་་་་
མཆོག་གསུམ་ཀ་སྐྱབས་འགྲོའི་ཡུལ་དུ་ཡོད་དོ།་ཞེས་བྱ་བ་འདི་ཡང་རྗེ་རིན་པོ་ཆེ་
པཎ་ཆེན་བཟང་པོ་བཀྲ་ཤིས་ཀྱི་རྩོམ་པ་མཛད་འཕྲོ་རབ་བྱེད་བཅུ་པའོ། །བཀྲ་་་
ཤིས་བདེ་ལེགས་ཕུན་སུམ་ཚོགས་གྱུར་ཅིག ། ། །
• 151 •



༄༅། །བྱིན་རླབས་ནམ་མཁའི་སྒོ་འབྱེད་བཞུགས་སོ།།
༄༅། །ཤེས་རབ་ཕ་རོལ་ཕྱིན་པའི་དོན། །བསྒོམས་ནས་བདག་འཛིན་་་་་་
གཅོད་པ་ཡི། །བོགས་འདོན་སྔོན་འགྲོ་བྱིན་རླབས་ནི། །ནམ་མཁའ་སྒོ་འབྱེད་་་་་
བཤད་པར་བྱ།།
དེས་ན་བྱིན་རླབས་ནམ་མཁའ་སྒོ་འབྱེད་འདི་ལ་གསུམ་སྟེ། སྦྱོར་བ་དང་།
དངོས་གཞི། རྗེས་སོ།།
དང་པོ་ནི་གནས་བླ་གཞན་མེད་པར་མཎྜལ་གྲུ་བཞི་པའི་སྟེང་དུ་པདྨ་འདབ་
མ་བཅུ་པ་སེར་པོ་བྱ། དེའི་སྟེང་དུ་གཏོར་མ་རྒྱན་དང་དར་སྣ་བཏགས་པ་གཅིག་
བཞག དེ་ཡུམ་ཆེན་མོ་སྐུ་མདོག་དམར་སེར་ཞལ་གཅིག་ཕྱག་བཞིའི་དང་པོ་་་་་
ཐུགས་ཀར་ཐལ་མོ་སྦྱར་བ། གཡས་ཀྱི་གཉིས་པ་ན་རལ་གྲི། གཡོན་གྱི་གཉིས་པ་
ན་པོ་ཏི་བསྣམས་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། རིན་པོ་ཆེའི་རྒྱན་
ཐམས་ཅད་ཀྱིས་བརྒྱན་པའོ། །དེ་མ་གཅིག་ལབ་སྒྲོན་དང་གཉིས་སུ་མེད་པ་ལ་་་
བརྒྱུད་པའི་བླ་མ་རྣམས་ཀྱིས་བསྐོར་བར་བསམས། དེའི་དབུས་དང་ཕྱོགས་བཞིར་
རིགས་ལྔ་སྤྱི་འགྲོ་ལྟར་བསྐྱེད། གཡས་སུ་ཤཱཀྱ་ཐུབ་པ། གཡོན་དུ་སྒྲོལ་མ་ལྗང་ཁུ་
དང་སུ་ཁ་སིདྷི་སྐུ་མདོག་དཀར་པོར་ཕྱག་གཡས་གྲི་གུག་དང་། གཡོན་ཐོད་པ་་་་
འཛིན་པ་བསྐྱེད། པད་འདབ་ལ་ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་བཞུགས་པར་བསྒོམས། མཐའ་མཆོད་པ་དང་ཚོགས་རྫས་་་་་
རྣམས་ཀྱིས་བསྐོར། བསྒོམ་པའི་ལྷ་རྣམས་ཀྱི་དཔྲལ་བར་ཨོཾ་དཀར་པོ། མགྲིན་་་
པར་ཨཱདམར་པོ། ཐུགས་ཀར་ཧཱུཾ་སྔོན་པོ། ཧཱུྃ་ལས་འོད་འཕྲོས། རང་རང་དང་
འདྲ་བའི་ཡེ་ཤེས་པ་སྤྱན་དྲངས། ཛཧཱུྃ་ཁཾ་ཧཞེས་པས་གཉིས་སུ་མེད་པར་བསྟིམ།
མཆོད་པ་རྣམ་ལྔ་ཚིགས་བཅད་དང་སྔགས་སྤེལ་བའམ་སྔགས་རྐྱང་བ་གང་རུང་་་་
• 152 •



གིས་ཕུལ། སྤྱི་གཙུག་ཉི་ཟླའི་གདན་སྟེང་དུ། །རྩ་བའི་བླ་མ་བྱིན་རླབས་ཅན། །
བྱིན་རླབས་ཅན་ལ་གསོལ་བ་འདེབས། །ཞེས་སོགས་ཀྱིས་བརྒྱུད་པའི་བླ་མ་རྣམས་
ལ་གསོལ་བ་འདེབས་པ་དང་བསྟོད་པ་ཅི་ཤེས་བྱ། དེ་ནས་སློབ་མ་དུ་ཡོད་རང་་་
རང་གི་དྲི་མ་བསྲེས་པའི་མི་བླུད་དེ་བྱས་ལ། ཆང་བུ་དང་མཐེབ་ཀྱུ་རེ་ཡང་བྱས་
ནས་སྣོད་དུ་བཅུག ཨོཾ་ཨཱ༔ཧཱུྃ་ཞེས་པའི་བདུད་རྩིར་བྱིན་གྱིས་བརླབས་ནས། ན་
མོ་སངས་རྒྱས་ཀྱི་བདེན་པ་དང་། ཞེས་པ་ནས། རྣལ་འབྱོར་པ་བདག་གི་བསམ་
པ་རྣམ་པར་དག་པའི་སྟོབས་ཀྱིས་ཞེས་སོགས་ཀྱི་བར་གྱིས་བདེན་སྟོབས་བརྗོད་་་
ནས། རྡོ་རྗེ་སློབ་མ་འདི་རྣམས་ལ་བྱིན་བརླབས་ནམ་མཁའི་སྒོ་འབྱེད་བྱེད་པ་ལ་
གནོད་ཅིང་འཚེ་བར་བྱེད་པའི་གནོད་བྱེད་འབྱུང་པོ་གཞི་བདག་དང་བཅས་པ་་་
རྣམས་ལ་མཆོད་སྦྱིན་གྱིས་གཏོར་མ་ཟག་པ་མེད་པའི་བདུད་རྩིར་བྱིན་གྱིས་་་་་་་
བརླབས་པ་འདི་སྟེར་བ་ཡིན་པས། དེས་ཚིམས་པར་གྱིས་ལ་མ་གནོད། མ་་་་་
འཚེར་བར་རང་གནས་སུ་སོང་ཞིག་ཅེས་བརྗོད་ལ་ཏིང་ལོ་རྣམས་དོར་རོ།།
གཉིས་པ་དངོས་གཞི་ནི། སློབ་མ་རྣམས་འཁྲུ་བྱས། གྲལ་ལ་འཁོད་དེ་་་་
མཎྜལ་ཕུལ། བླ་མས་དལ་འབྱོར་རྙེད་དཀའ་བ། འཆི་བ་མི་རྟག་པ། ལས་རྒྱུ་་་
འབྲས་རྣམས་བཤད་ལ། སྐྱབས་འགྲོ་སེམས་སྐྱེད་བྱེད་དུ་གཞུག་པའི་སྐྱབས་འགྲོ་
ནི། སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བ། དུས་ད་་་་་
ནས་བཟུང་སྟེ་བྱང་ཆུབ་སྙིང་པོ་ལ་མཆིས་ཀྱི་བར་དུ་རྐང་གཉིས་རྣམས་ཀྱིས་མཆོག་
སངས་རྒྱས་ལ་སྐྱབས་སུ་མཆིའོ། ཞེས་སོགས་ཀྱི་སྐྱབས་འགྲོ་ལན་གསུམ་ལ་སོགས་
པ་བྱས་པའི་མཐར། སློབ་དཔོན་གྱིས། ཐབས་ཡིན་ནོ་ཞེས་དང༌། སློབ་མས་་་
ལེགས་སོ་ཞེས་བརྗོད། དེའི་རྗེས་སུ་སྨོན་སེམས་བསྐྱེད་པ་ནི། སློབ་དཔོན་་་་་
དགོངས་སུ་གསོལ། བདག་གི་དགེ་བའི་རྩ་བ་འདི་ལ་བརྟེན་ནས། ཇི་ལྟར་སྔོན་
གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་་་་་་
• 153.



རྣམས་དང་། ས་ཆེན་པོ་ལ་བཞུགས་པའི་སེམས་དཔའ་རྣམས་ཀྱིས་བྱང་ཆུབ་ཏུ་་
སེམས་སྐྱེད་པ་དེ་བཞིན་དུ་བདག་གིས་ཀྱང་བསྐྱེད་པར་བགྱིའོ། །མ་གྲོལ་་་་་་
རྣམས་གྲོལ་བར་བགྱིའོ། །མ་བསྒྲལ་བ་རྣམས་བསྒྲལ་བར་བགྱིའོ། །དབུགས་མ་་
ཕྱིན་པ་རྣམས་དབུགས་དབྱུང་བར་བགྱིའོ། །ཡོངས་སུ་མྱ་ངན་ལས་མ་འདས་པ་་
རྣམས་ཡོངས་སུ་མྱ་ངན་ལས་འདའ་བར་བགྱིའོ། །ཐབས་ལེགས་བྱ། མཇུག་པ་
ལེན་པ་ནི། བདག་གིས་སེམས་ཅན་ཐམས་ཅད་ཀྱི་དོན་དུ་སྦྱིན་པའི་ཕ་རོལ་ཏུ་་་
ཕྱིན་པ་ལ་མཐར་གྱིས་བསླབས་པ་དང་། མཐར་གྱིས་སྤྱོད་པ་དང་། མཐར་གྱིས་
ནན་ཏན་དུ་བགྱིའོ། དེ་བཞིན་དུ་ཚུལ་ཁྲིམས་དང་། བཟོད་པ་དང་། བརྩོན་་་
འགྲུས་དང་། བསམ་གཏན་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་མཐར་གྱིས་
བསླབས་པ་དང་། མཐར་གྱིས་སྤྱོད་པ་དང་། མཐར་གྱིས་ནན་ཏན་དུ་བགྱིའོ། །
ཡང་ཐབས་ལེགས་བྱ། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །ཞེས་པ་ནས།
ཐམས་ཅད་རྫོགས་པའི་བྱང་ཆུབ་ཆེན་པོར་བསྔོ། །ཞེས་པའི་བར་གྱིས་ཡན་ལག་
བདུན་པ་ལན་གསུམ་རྗེས་ཟློས་བྱེད་དུ་བཅུག་ལ་དེ་དག་གི་དོན་བཤད། ཏདྱ་ཐཱ།
ག་ཏེ་ག་ཏེ་པཱ་ར་ག་ཏེ། པཱ་ར་སཾ་ག་ཏེ་བོ་དྷི་ཡེ་སྭཱ་ཧཱ། ཞེས་པ་བརྒྱ་རྩ་གཅིག་གི་
རྗེས་ཟློས་བྱེད་དུ་བཅུག ཅབ་བཞི་གསུམ་གྱི་བཀའ་ཐོག་ཏུ་བཞག་པ་ནི། དེ་་་་
ནས་སློབ་མ་རྣམས་ལངས། སྤྱི་གཙུག་ཏུ་ཐལ་མོ་སྦྱར། ལུས་ཐང་ཤ་ཆོད་པར་་་་་
བྱས་ཏེ། བླ་མ་དང་ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ཐ་མི་དད་པས་་་
བདག་ལ་བྱིན་རླབས་ནམ་མཁའི་སྒོ་འབྱེད་བསྩལ་དུ་གསོལ། དབྱིངས་དང་རིག་
པ་དབྱེར་མེད་དུ་བསྲེ་རུ་གསོལ་ཞེས་གསོལ་བ་གདབ། དེ་ནས་སློབ་མས་སྣ་ནས་
རླུང་རོ་ཕྱིར་བུས། སླར་ཡང་རླུང་ནང་དུ་དྲངས་ཏེ་མར་མནན། དེ་རྗེས་འོག་་་
རླུང་སྟེང་དུ་འཐེན་ནས་རླུང་ཁ་སྦྱར་འཛིན་དུ་གཞུག དེ་ནས་སློབ་མས་རྐང་་་་་
མཐིལ་དུ་ཁོ་རང་རྣམ་པར་ཤེས་པ་དཀར་ལ་འཚེར་བ། སྣུམ་ལ་འདྲིལ་བ། བྱ་་
• 154 •



དམར་སེར་གྱིས་སྒོ་ང་ཙམ་འཕར་ལ་ཁད་པ། རྐང་གཉིས་ཀྱིས་མི་ནོན་ལ་ཁད་པ་
བསམ། དེ་ནས་ལྟེ་བར་པདྨ་ལྗང་ཁུ་འདབ་མ་སྟོང་ལྡན་གྱི་སྟེང་དུ། ལབ་ཀྱི་སྒྲོན་
མ་སྐུ་མདོག་ལྗང་ཁུ་སྤྱན་ཧྲིག་ཧྲིག་གཟིགས། དབུ་སྐྲ་སེལ་བུས་རྒྱབ་ནོན་པ། །
ཕྱག་གཡས་པས་སྐྲ་དང་བཅས་པའི་ཌཱ་མ་རུ་བསྣམས་པ། གཡོན་དྲིལ་བུ་གཡེར་་
ཁ་བསྣམས་པ་བསྒོམ་དུ་བཞུགས། འདིའི་གོང་འོག་ཐམས་ཅད་དུ་ལབ་ཀྱི་སྒྲོན་མ་
ཞེས་བྱུང་བ་ནི། མཁའ་འགྲོ་སྡེ་ལྔ་ལ་ལབ་སྒྲོན་ཞེས་མཚན་བཏགས་པ་ཡིན་པས།
དཀར་མོ་སངས་རྒྱས་མཁའ་འགྲོ་ཡིན་པ་སོགས་ཤེས་པར་བྱའོ། །དེ་ལ་མོས་པ་་་་
བསྐྱེད་པས། པདྨ་གཡས་ཕྱོགས་སུ་འཁོར་བ་དང་ལྷན་ཅིག མ་གཅིག་ཞལ་་་་
འཁོར་བར་བསམ། དེ་ལས་འོད་འཕྲོས་པས་ལྟེ་བ་མན་ཆད་གང༌། ལུས་ངག་
ཡིད་གསུམ་གྱི་སྡིག་སྒྲིབ་ཐམས་ཅད་དག་པར་བསམ། མ་གཅིག་གི་ཞལ་ནས།
རྐང་མཐིལ་གྱི་དྲན་རིག་གི་རྣམ་ཤེས་དེ་ལ། རིགས་ཀྱི་བུ་ཡར་ཤོག བདེ་བར་་་་
ཡོང་། སྐྱིད་པར་ཡོང་། བདག་གིས་བླ་ན་མེད་པའི་བྱང་ཆུབ་ལ་འགོད་ཀྱི་ཨང་་
གསུང་བར་སོམས་ཞིག ཅེས་སློབ་དཔོན་གྱིས་བརྗོད་པ་དང་མཉམ་དུ། སྤོས་་་་
དུད་དང་རོལ་མོ་དང་ཡེ་ཤེས་འབེབས་པ་དྲག་དུས་བྱས་ནས། པདྨ་རྣམས་གཅིག་
ལ་གཅིག་ཐིམ་ནས་འོད་དུ་སོང་བར་བསམ། དེ་ནས་སྙིང་ཁར་པདྨ་སྟོང་ལྡན་་་་་
སྔོན་པོ། དེའི་སྟེང་དུ་མ་གཅིག་སྐུ་མདོག་སྔོན་མོ། གཞན་རྣམས་སྔར་བཞིན་ལ།
སྐུ་ལས་འོད་འཕྲོས་ཡིད་ཀྱི་ནད་གདོན་སྡིག་སྒྲིབ་དག་པར་བསམ། དེའི་རྗེས་སུ་་་
མགྲིན་པར་པདྨ་དམར་པོའི་སྟེང་དུ་མ་གཅིག་སྐུ་མདོག་དམར་མོ། འོད་ཀྱིས་་་་་་
མགྲིན་པ་མན་ཆད་གང་། གཞན་རྣམས་སྔར་བཞིན་བྱེད་པ་འོག་མ་རྣམས་ལའང་
ཤེས་པར་བྱའོ། །དེའི་རྗེས་སུ་སྤྱི་གཙུག་གི་བུག་པ་འཕང་ལོ་ཙམ་གྱི་འོག་ཏུ་པདྨ་་
དཀར་པོའི་སྟེང་དུ། མ་གཅིག་སྐུ་མདོག་དཀར་མོ། འོད་ཟེར་གྱིས་སྤྱི་གཙུག་་་་
མན་ཆད་གང་། བྱང་ཆུབ་ལ་དགོད་པར་བྱའོ། ཞེས་པའི་རྗེས་སུ་ཕཊ། ཅེས་་་
•155 •



བརྗོད་པས། རྣམ་པར་ཤེས་པ་དེ་རྐང་མཐིལ་ནས་ལྟེ་བར་སླེབས། ཡང་ཕཊ།
ཅེས་བརྗོད་པས་སྙིང་གར་སླེབས། དེ་ནས་ཕཊ། ཅེས་བརྗོད་པས་སྤྱི་བོར་ཐོད་་
པའི་འོག་ཏུ་སླེབས། དེ་ནས་འོད་ལམ་ལམ་ཧྲིལ་ཧྲིལ་འཕར་ལ་ཁད་འདུག་པ་དེ།།
ཕཊ་ཅེས་བརྗོད་པ་དང་མཉམ་དུ་རོལ་མོའི་སྒྲ་དྲག་ཏུ་བྱས་པས་ཚངས་བུག་ནས་་
ཡར་རྒྱུངས་སོང་། ནམ་མཁའ་ལ་འཇའ་ཡལ་བ་ལྟར་སོང་བས། ནམ་མཁས་་་་་
གར་ཁྱབ་པར་རིག་པས་ཁྱབ་པར་བསྒོམས། དེ་ནས་ངོ་སྤྲོད་པ་ནི། ཧྲིལ་གྱིས་་་་
བསྒྲིམས་ལ་ལྷོད་ཀྱིས་གློད། རིག་པའི་བཞག་པ་ཞིག་དེ་ན་གདའོ། །སངས་རྒྱས་
དགོངས་པ་ཞིག་དེ་ན་གདའོ། །མཐར་ཐུག་གི་ལྟ་བ་ཞིག་དེ་ན་གདའོ། ཞེས་་་་་
གསུངས་པ་ལྟར་ལུས་སློད། སེམས་མ་བཅོས་སྟོང་པའི་ངང་ལ་བཞག་གོ །དེ་་་་
ནས་གཏོར་མ་སྤྱི་ཐོག་ཏུ་བཞག ཡུམ་ཆེན་མོ་དང་བརྒྱུད་པའི་བླ་མ་རྣམས་ལས་
འོད་ཟེར་ཁ་མདོག་སྣ་ཚོགས་བྱུང་ནས། སྤྱི་བོ་དང་། མགྲིན་པ། སྙིང་ཁ། ལྟེ་
བ་བཅས་ལ་ཕོག་པས་ལུས་ངག་ཡིད་གསུམ་གྱིས་སྡིག་སྒྲིབ་ཐམས་ཅད་སྦྱངས།
ནད་གདོན་དག་པར་བསམ། དེ་ནས་བླ་མ་སོགས་སྤྱི་བོར་ཐིམས་པས་བྱིན་རླབས་
བཞུགས་པར་བསམ། རྩ་བ་དང་བརྒྱུད་པར་བཅས་པའི་བླ་མ་དམ་པ་རྣམས་ཀྱིས་
བྱིན་གྱིས་རློབས་ཤིག རྟོགས་པ་ཁྱད་པར་ཅན་རྒྱུད་ལ་བྱིན་གྱིས་རློབས་ཤིག ད་
ལྟ་ཉིད་དུ་མྱུར་བ་ཉིད་དུ་འདུག་ས་འདི་ཉིད་དུ་བྱིན་གྱིས་རློབས་ཤིག ཡ་་་་་་
གཏོར་མ་རྣམ་སྣང་དུ་བསྒོམས་ལ་སྤྱི་བོར་བཞག་སྟེ། དེ་རྒྱུད་ལ་ཐིམས་པས་གཏི་
མུག་དག ཆོས་དབྱིངས་ཡེ་ཤེས་རྒྱུད་ལ་སྐྱེས་པར་བསྒོམ་མོ། །ཡང་གཏོར་མ་མི་
སྐྱོད་པར་བསྒོམས་ལ་དཔྲལ་བར་བཞག དེ་རྒྱུད་ལ་ཐིམ་པས་ཞེ་སྡང་དག་མེ་ལོང་
ཡེ་ཤེས་རྒྱུད་ལ་སྐྱེས་པར་བསྒོམས། ཡང་གཏོར་མ་རིན་འབྱུང་དུ་བསྒོམས་ནས་རྣ་
ལྟག་ཏུ་གཡས་སུ་བཞག དེ་རྒྱུད་ལ་ཐིམས་པས་ང་རྒྱལ་དག་མཉམ་ཉིད་ཡེ་ཤེས་་
རྒྱུད་ལ་སྐྱེས་པར་བསམ། ཡང་གཏོར་མ་སྣང་མཐར་བསྒོམ། ལྟག་པར་བཞག
• 156 •



དེ་རྒྱུད་ལ་ཐིམས་པས་འདོད་ཆགས་དག་སོར་རྟོག་ཡེ་ཤེས་རྒྱུད་ལ་སྐྱེས་པར་བསམ།
ཡང་གཏོར་མ་དོན་གྲུབ་ཏུ་བསྒོམས་ནས། རྣ་སྟག་གཡོན་དུ་བཞག དེ་རྒྱུད་ལ་་
ཐིམས་པས་ཕྲག་དོག་དག བྱ་གྲུབ་ཡེ་ཤེས་རྒྱུད་ལ་སྐྱེས་པར་བསྒོམ། དེའི་ངང་
ལས་སྔར་ལྟར་ཡུམ་ཆེན་མོ་བསྐྱེད་ག་ཏེ་བརྒྱ་རྩ་བརྗོད་པར་བྱའོ། །
གསུམ་པ་རྗེས་ནི། དེ་ནས་ཚོགས་ལ་ལོངས་སྤྱད། མཆོད་བསྟོད།
བཤགས་པ་སོགས་གང་འགྲུབ་བྱ། དགེ་བའི་རྩ་བ་བསྔོ། གཏོར་མ་དང་པད་་་་་
འདབ་ཀྱི་ལྷ་རྣམས་གཤེགས་གསོལ་བྱ། གཏོར་མ་དང་ཚོགས་སོགས་བསྡུས་ཏེ་་་
ལས་ཀྱི་རྗེས་མི་མངོན་པར་བྱའོ། །ཆོས་ལུགས་འདི་ལ་གངས་ཅན་ན། །དད་པ་་
མངས་ཏེ་ཤེས་པ་ཉུང༌། །ཆོས་འདིའི་རྩ་བ་མ་ཤེས་པས། །ཕལ་ཆེར་ལོག་པའི་་་་
ལམ་ལ་ཞུགས། །ཁ་གཅིག་གསང་སྔགས་བླ་མེད་ཀྱི་ལུགས་སུ་བྱས་ནས་བླ་མེད་ཀྱི་
དབང་ཇི་བཞིན་བསྐུར་བ་མཐོང་། ཁ་ཅིག་མཁའ་འགྲོའི་གསང་ཆོས་སུ་བྱས་ནས་
མཁའ་འགྲོ་སྡེ་ལྔ་ཡི་གསང་བ་ལ་སོགས་བླ་མེད་དང་། རྗེས་སུ་མཐུན་པའི་དབང་
བསྐུར་བྱེད། ཁ་ཅིག་ཇོ་མོ་ལབ་སྒྲོན་གྱི་གསང་ཚིག་ཡིན་ཞེས་སྨྲ་བ་དང་། དེ་ཡི་
དབང་བསྐུར་བྱེད་པ་མཐོང་། །བཅོས་པའི་ཆོས་ལུགས་ཤིན་ཏུ་མང་། །ཚང་བར་
བརྗོད་པ་ག་ལ་ནུས། །འདྲེན་པ་མཉམ་མེད་སངས་རྒྱས་ནས། །མཁྱེན་རབ་་་་་
དབང་ཕྱུག་འཇམ་དབྱངས་དང་། །ཕ་གཅིག་དམ་པ་རྒྱ་གར་སོགས། །རྒྱ་བོད་་་
མཁས་གྲུབ་ཚད་ལྡན་ལས། །བརྒྱུད་པའི་གཅོད་ཅེས་གྲགས་པ་ནི། །ཤེར་ཕྱིན་་་་
མདོ་ཡི་གནད་ཀྱི་དོན། །དེ་ལ་སོགས་པ་བླུན་པོ་ཡིས། །བདག་མེད་བསྒོམས་ནས་
བདག་འཛིན་གཅོད། །དེ་ལ་མྱོང་བ་ཐོན་པ་ན། །བོགས་ནི་དབྱུང་ཕྱིན་གཉན་ས་
འགྲིམ། །འདྲེ་གདོན་ཆོ་འཕྲུལ་བསྟན་པ་ནི། །རྣམ་ཤེས་རང་གི་ལུས་ལས་བཏོན།།
དབྱིངས་རིག་བསྲེས་ནས་ཕུང་པོ་ནི། །གཟན་དུ་སྒྱུར་ལ་གཅོད་ཅེས་འདོགས། །
དེ་ཕྱིར་མདོ་དང་རྒྱུད་གཉིས་ཀྱི། །ནང་ནས་མདོ་ཡིན་རྒྱུད་ཀྱི་མིན། །དེ་ནས་་་་་
• 157 •



མདོ་དོན་བསྒོམས་པ་ལ། །རྒྱུད་ཀྱི་དབང་བསྐུར་དགོས་པ་ནི། །བསྟན་པ་རང་ལ་
གནོད་བྱེད་པའི། །རྨོངས་པ་མིན་པ་སུ་ཡིས་ཤེས། །ཅེས་པ་འདི་ནི་ཆོས་ལུགས་་
འདི་ལ་ཡང་མཁས་པར་གྲགས་པའི་བླ་མ་ཡང་མང་པོའི་ཞབས་ལ་གཏུགས།
ཉམས་ལེན་ཡང་ཆ་ཙམ་རེ་བྱས། ཁྱད་པར་དམ་པ་སངས་རྒྱས་ལ་སོགས་པའི་་་་་
ཚད་ལྡན་དང༌། དེའི་རྗེས་སུ་འབྲང་བའི་གཞུང་ཐམས་ཅད་ལའང་ཞིབ་ཏུ་དཔྱད།
ཁྱད་པར་མ་གཅིག་རི་མ་དང་། མ་གཅིག་ལམ་སྒྲོན་བརྒྱུད་པའི་གཅོད་སྐོར་་་་་་
ཡོངས་སུ་རྫོགས་པ་ལ་ལེགས་པར་སྦྱངས་ཏེ། མང་དུ་ཐོས་པའི་རི་ཁྲོད་པ་བཟང་
པོ་བཀྲ་ཤིས་ཞེས་བྱ་བས་སྦྱར་བའི་རབ་བྱེད་བཅུ་གཅིག་པའོ། མངྒ་ལཾ།། །།
，158 •



༄༅། །གཅོད་དམིགས་བདག་འཛིན་གྱི་རི་བོ་འཇོམས་པའི་
ཕ་ལམ་རྡོ་རྗེ་ཞེས་བྱ་བ་བཞུགས་སོ།།
༄༅།།རྟག་ཆད་མཐའ་གཉིས་རབ་སྤང་ཞིང༌། །བདེན་གཉིས་དབུ་མའི་ལམ་
ལ་གནས། །སྨྲ་བསམ་བརྗོད་མེད་རིག་ཤེས་ཡུལ། །ཡུམ་ཆེན་ཤེར་ཕྱིན་ལ་བཏུད་
ནས། །བདག་འཛིན་འདྲེ་སྲིན་ནག་པོའི་བདུད། །ཟབ་དོན་བདག་མེད་རིགས་་
སྔགས་ཀྱིས། །ཚར་གཅོད་ཕྱི་ནང་གཅོད་དམིགས་ནི། །བླ་མའི་གསུང་བཞིན་བྲི་
བར་བྱ།།
དེ་ལ་སྔོན་འགྲོ་དང་། དངོས་གཞི། རྗེས་གསུམ་ལས།
དང་པོ་ནི། རང་ཉིད་གནས་དེར་འགྲོ་བའི་ཚེ། མི་ལ་གསང་ནས་འགྲོ་བ་་་
དང༌། ཤར་ལ་འགྲོ་བ་ན། ནུབ་ལ་ཐོག་མར་གོམ་པ་བདུན་ཙམ་འགྲོ་བ་སོགས་་
བྱས་ལ། གནས་དེར་མལ་དམིགས་ཚོལ་བའི་ཚེ། འཇམ་པའི་རྩུབ་པ། རྩུབ་་་
པའི་འཇམ་པ། ཤིང་སྲབ་པའི་འཐུག་པ། འཐུག་པའི་སྲབ་པ། རི་རྒྱལ་མཚན་
དང་གདུགས་འདྲ་བའི་ཏོག གཅན་གཟན་འདྲ་བའི་ཁ་འཛུམ། བྱ་འདྲ་བའི་་་་
སྡེར་བར། ཆུའི་ཡིན་ན་ཆུ་མིག་མང་པོའི་ཆུ་འཛོམས་པ། ཆུ་འགོ་གསུམ་པ་ཡིན་་་
ན་དབུས་མ། གཅིག་ཡིན་ན་སྐྱེ་ས། བཙན་ལ་བྲག་དང་ཆུ་འཐབ། རྒྱལ་པོ་ལ་་
སྟོང་གོག་ལྟ་བུའོ། །དེ་ལྟ་བུ་རྣམས་སུ་མལ་བཅས་ནས། མ་གཅིག་ལབ་སྒྲོན་ནས་
བརྒྱུད་པའི་ཉེའུ་ཆུང་འཕར་མའི་གདམས་པའམ། མ་གཅིག་རི་མ་ནས་བརྒྱུད་་་་
པའི་ལྷ་འདྲེ་བཙོན་འཇུག་གི་གདམས་པ་བྱའོ། །དེ་ལ་ལབ་སྒྲོན་ནས་བརྒྱུད་པ་ནི།
རང་ཐ་མལ་པར་གནས་པའི་རྐང་མཐིལ་གཉིས་ན། ངོ་བོ་རང་གི་རྣམ་པར་ཤེས་
• 159 •



པ་ཡིན་པ་ལ། རྣམ་པ་འོད་དཀར་པོ་ཆེ་ཆུང་བྱ་ལྕོག་གའི་སྒོ་ང་ཙམ་ཞིག་འདུག་་་
པར་བསམ་ལ། ཕཊ་ཅེས་བརྗོད་པ་དང་། ཏིང་རྐང་ཁོང་ན་ཡར་ཞུགས། ཡང་
ཕཊ་ཅེས་བརྗོད་པས་པུས་མོར་བསླེབས། ཡང་ཕཊ་ཅེས་བརྗོད་པས་གསུམ་་་་་
མདོར་བསླེབས། ཡང་སྔར་ལྟར་བརྗོད་པས་ལྟེ་བ་སྙིང་ཁ་མགྲིན་པ་རྣམས་སུ་་་་་
བསླེབས། ཡང་ཕཊ་ཅེས་བརྗོད་པས་སྤྱི་བོ་གསེར་གྱི་སྒོ་ཕྱེ་བ་ལྟར་སྐྱ་སེང་སེང་་་
འདུག་པས་སྒོ་ནས་རྒྱང་སྟེ་མཐོན་པར་བསམ་ལ། དེ་ཉིད་མཁའ་འགྲོ་མ་དཀར་་་
མོ་གྲི་གུག་དང་ཐོད་པ་འཛིན་པ་གཅིག་ཏུ་སོང་བར་བསམ་ལ། དེའི་རོ་དེ་ཉིད་ཀྱི་
མགོ་བོས་ལུང་པའི་ཕུ་རུ་སླེབས། རྐང་པས་ལུང་པའི་མདའ་ཁེབས་པ། དེའི་་་་
འོག་ཏུ་འཇིག་རྟེན་གྱི་ལྷ་འདྲེ་ཐམས་ཅད་མནན་པར་བསྒོམ་མོ། །རི་མ་ནས་་་་་
བརྒྱུད་པ་ནི། དབྱིངས་རིག་བསྲེ་བ་གོང་དང་འདྲ་བ་ལ། མཁའ་འགྲོ་མའི་་་་་
གཡས་ཀྱི་གྲི་གུག་གིས། རོ་དེའི་སྙིང་གི་ཐད་ནས་ཟླུམ་པོ་ཞིག་གྲས་ལ། འཇིག་་་
རྟེན་གྱི་ལྷ་འདྲེ་ཐམས་ཅད་དེའི་ནང་དུ་བཅུག་ལ། སྔར་གྲུས་པའི་ཟླུམ་པོ་དེས་་་་་
དེའི་ཁ་བཅད་པར་བསམ་མོ། །དེ་ལྟར་བྱས་པའི་ལྷ་འདྲེས་རང་ལ་མགོ་སྐོར་མི་་་
འབྱུང་བ་དང༌། ལྷ་འདྲེ་མི་བྲོས་པའི་གནད་ཆེ་གསུངས་སོ། །དེའི་རྗེས་སུ་འཇིག་
རྟེན་ལས་འདས་པ་རྣམས་ལ་གཏོར་མ་ཕུལ། མྱུར་དུ་རྟོགས་པ་ཁྱད་པར་ཅན་རྒྱུད་
ལ་སྐྱེ་བ་དང་། བདག་འཛིན་རྩད་ནས་ཐོན་པ་ལ་སོགས་པའི་དངོས་གྲུབ་ཞུ་བ་་་
དང་། འཕྲལ་གྱིས་འགལ་རྐྱེན་ཞི་བའི་འཕྲིན་ལས་བཅོལ། འཇིག་རྟེན་པ་རྣམས་
ལའང་གཏོར་མ་སྦྱིན་ལ། བདག་ལ་བར་ཆད་མ་བྱེད་པར་མཐུན་རྐྱེན་ཐམས་ཅད་
སྒྲུབས་ཤིག ཅེས་སོགས་ཀྱི་གྲོགས་བཅོལ་ལོ། །དེ་ནས་གང་འཚམ་པའི་སར་་་་་་
མཚམས་ཐོ་སོགས་བརྒྱབ་ལ་མཚམས་བཅད་པར་བྱའོ།།
གཉིས་པ་དངོས་གཞི་ནི། སྤྱི་གཙུག་ཉི་ཟླའི་གདན་སྟེང་དུ། །དྲིན་ཆེན་རྩ་
བའི་བླ་མ་བྱིན་རླབས་ཅན། །བྱིན་རླབས་ཅན་ལ་གསོལ་བ་འདེབས། །བདག་་་་
• 160 •



མེད་རྒྱུད་ལ་སྐྱེ་བར་བྱིན་གྱིས་རླབས། །འོག་མིན་ཆོས་ཀྱི་ཕོ་བྲང་དུ། །ཡུམ་ཆེན་
ཤེར་ཕྱིན་བྱིན་རླབས་ཅན། །བྱ་རྒོད་ཕུང་པོའི་རི་བོ་རུ། །བཅོམ་ལྡན་ཤཱཀ་ཐུབ་་
བྱིན་རླབས་ཅན། །གཡུ་ལོ་བཀོད་པའི་ཞིང་ཁམས་སུ། །རྗེ་བཙུན་སྒྲོལ་མ་བྱིན་་་་
རླབས་ཅན། །བསིལ་བ་ཚལ་གྱི་དུར་ཁྲོད་དུ། །སུ་ཁ་སིདྷི་བྱིན་རླབས་ཅན། །
X རྒྱ་གར་འཇག་མའི་སྤྱིལ་པོ་རུ། །ཨཱརྱ་དེ་ཝ་བྱིན་རླབས་ཅན། །X རྒྱ་ནག་་
རི་བོ་རྩེ་ལྔ་རུ། །འཇམ་དཔལ་སྨྲ་སེང་བྱིན་རླབས་ཅན། །X ལ་སྟོད་དིང་རི་་་
གླང་འཁོར་དུ། །དམ་པ་སངས་རྒྱས་ X། །ཟངས་རི་ཁང་དམར་དགོན་པ་རུ། །
མ་གཅིག་ལབ་སྒྲོན་བྱིན་རླབས་ཅན། །སྙེ་མོ་ཁུས་ཁུང་དགོན་པ་རུ། །ཁུས་སྒོམ་་་
ཆོས་སེང་ X གཡུར་སྟོད་ཆུ་སྟོད་དགོན་པ་རུ། །གཡོར་པོ་ཆོས་སྟོན X། །ཟབ་
མོ་བྲག་གི་དགོན་པ་རུ། །དོལ་པ་ཟངས་ཐལ X། ར་ས་སྤང་ལུང་དགོན་པ་རུ། །
སངས་རྒྱས་རབ་སྟོན་ X། །རྟག་ནག་ཕུ་ཡི་དགོན་པ་རུ། །མ་གཅིག་རི་མ X །
གཉན་ཁྲོད་བརྒྱ་རྩའི་དགོན་པ་རུ། །སངས་རྒྱས་དགེ་སློང་བྱིན་རླབས་ཅན། །སྤྱི་
གཙུག་ཉི་ཟླའི་གདན་སྟེང་དུ། །མཁས་བཙུན་བཞི་དཔལ་བྱིན་རླབས་ཅན། །
འབྲལ་མེད་སྙིང་ཁའི་གཞལ་ཡས་སུ། །མཁས་གྲུབ་སངས་བཀྲས་བྱིན་རླབས་ཅན།།
གངས་ཆེན་ཆོས་འཕེལ་དགོན་པ་རུ། །པཎ་ཆེན་བཟང་བཀྲས་བྱིན་རླབས་ཅན། །
བྱིན་རླབས་ཅན་ལ་གསོལ་བ་འདེབས། །བདག་མེད་རྒྱུད་ལ་སྐྱེ་བར་བྱིན་གྱིས་་་་
རློབས། །ཞེས་པས་རྩ་བ་དང་བརྒྱུད་པའི་བླ་མ་རྣམས་ལ་གསོལ་བ་གདབ།
སེམས་ཅན་ཐམས་ཅད་ཀྱི་དོན་དུ་སངས་རྒྱས་བཅོམ་ལྡན་འདས་ཀྱི་གོ་འཕང་ཐོབ་
པར་བྱ། དེའི་ཕྱིར་དུ་བདག་གིས་ལུས་འདི་སེམས་ཅན་ཐམས་ཅད་ལ་སྦྱིན་པར་་
གཏང་སྙམ་པའི་ཀུན་སློང་སྔོན་དུ་བཏང་ལ་བསྒོམ་པར་བྱའོ། །དེ་ལ་ཡང་ལུས་ཀྱི་
ཤ་ཁྲག་ཙམ་སྦྱིན་པར་གཏོང་པ་དང་། བདུད་རྩིར་བྱིན་གྱིས་བརླབས་ནས་གཏོང་
པ་གཉིས་ལས།
• 161 •



དང་པོ་ལ། སྲང་སྟོན། དབུས་འགྱེད། བསམ་སྐྱུར་དང་གསུམ། དང་པོ་
ནི་དབྱིངས་རིག་བསྲེ་བ་སྔར་བཞིན་བྱ་ལ་རང་གི་རོ་དེ་ཉིད་རང་མཁའ་འགྲོ་མར་
གསལ་བའི་གྲི་གུག་གི་དུམ་བུར་བསྣུབས་པར་བསམ་མོ། །འཇིག་རྟེན་གྱི་ལྷ་འདྲེ་
ཐམས་ཅད་བཀུག་ལ། ཤ་འདོད་པ་ལ་ཤ་འདྲེན། ཁྲག་འདོད་པ་ལ་ཁྲག །
ལྤགས་པ་འདོད་པ་ལ་ལྤགས་པ། རུས་པ་འདོད་པ་ལ་རུས་པ་འདྲེན་པ་སོགས་་་
བྱའོ། །གཉིས་པ་ནི། དབྱིངས་རིག་བསྲེ་བ་ཐམས་ཅད་འདྲ་བ་ལ། མི་འདྲ་བའི་
ཁྱད་པར་ནི། རང་ཉིད་ལ་ནད་ལ་སོགས་པ་གཏོང་པའི་ལྷ་འདྲེ་དེ་ཁོ་ན་ལ་་་་་
དམིགས་ནས་དེ་ཉིད་ལ་སྙིང་བརྩེ་བའི་བསམ་པས་སྦྱིན་པར་བྱའོ། །གསུམ་པ་ནི།
རོ་དེ་ཉིད་གནམ་དུ་སྐྱུར་ལ། འདི་ལ་སྟེར་དང་འདི་ལ་མི་སྟེར་མེད་པར། ཤ་་་་
འདོད་པ་ཤ་ཁྱེར་ལ་སོགས་པའི། ཤ་ཁྱེར་ལྤགས་ཁྱེར་གྱི་དམིགས་པ་བྱའོ། །
གཉིས་པ་བདུད་རྩིར་བྱིན་གྱིས་བརླབས་པ་ནི། རོ་དེ་ཉིད་ཀྱི་དཔྲལ་བ་ནས་
རྐང་མཐིལ་གྱི་བར་གྲི་གུག་གིས་བཤས་ལ། ལྤགས་པ་བཤུས་པ་བསམ་ཞིང་།
ལྤགས་པ་དེ་ཉིད་ཀྱིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་་་
ཅད་ཁྱབ་པར་བསམས་ནས། དེའི་སྟེང་དུ་རང་གིས་ལུས་ཀྱི་ཤ་ཁྲག་རུས་པ་དང་
བཅས་པ་རྣམས་གྲི་གུག་གིས་དུམ་བུར་བསྣུབས་ལ། ཨོཾ་ཨཱཿཧཱུྃ། ཞེས་བརྗོད་པས།
ལྤགས་པ་དེ་ཉིད་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་གཅིག་ཏུ་སོང་བ་བསམ།
ཡང་འབྲུ་གསུམ་བརྗོད་པས་ཤ་ཁྲག་རུས་པ་དང་བཅས་པ་ཟག་པ་མེད་པའི་ཡེ་་་་
ཤེས་ཀྱི་བདུད་རྩིའི་རྒྱ་མཚོར་གྱུར་པར་བསམ། ཡང་སྔར་བཞིན་བརྗོད་པས།
མང་པོར་སྦྱར་ཞིང་སྤེལ་བར་བསམ་ལ། རང་མཁའ་འགྲོ་མར་གསལ་བའི་ཕྱག་་་
གཡས་པའི་གྲི་གུག་དེ་ཡོངས་སུ་གྱུར་པ་ལས་ཌ་མ་རུར་སོང་བར་བསམ་ཞིང་། །
དེའི་སྒྲས་ཕྱོགས་བཅུའི་སངས་རྒྱས་བྱང་ཆུབ་སེམས་དཔའ། དཔའ་བོ་མཁའ་འགྲོ།
འཇིག་རྟེན་གྱི་ལྷ་འདྲེ་ལ་སོགས་པ་ཐམས་ཅད་སྤྱན་དྲངས་ལ། དེ་རྣམས་ལ་་་་་
• 162 •



འབུལ་བས། དེ་ཐམས་ཅད་ཟག་པ་མེད་པའི་བདེ་བོས་ཚིམ་པར་བསམ་མོ། དེ་
ལྟར་བྱས་པས་སློང་ཚད་རྣམ་པ་གསུམ་འབྱུང་བས། །དེ་གསུམ་ནི་རབ་མངོན་སུམ།
འབྲིང་གཟི་བྱིན། མཐའ་མ་རྨི་ལམ་མོ། །དང་པོ་རང་ཉིད་ལ་མངོན་སུམ་དུ་་་་
མཚོན་བསྣུན་པ་དང༌། སྦྱབ་བརྡེག་པ་དང་། ཆུ་ལ་སྐྱུར་བ་དང་། མེས་བསྲེག་
པ་དང་། གཡང་ལ་སྐྱུར་བ་སོགས་ཆོ་འཕྲུལ་དུ་མ་འབྱུང་ངོ༌། །གཉིས་པ་ནི་་་་་
ཉམས་སྣང་ལ། དཔྲལ་བ་ཚ་ཐང་ཐང་བ་ལྟ་བུ་དང་། ལྟག་རྩ་ཚ་འུར་རུར་ཡོང་
བ་ལྟ་བུ་དང་། འཇིག་སྣང་སྣ་ཚོགས་པ་འབྱུང་ངོ༌། །གསུམ་པ་ནི་རྨི་ལམ་དུ་་་་་
མཚོན་བསྣུན་པ་ལ་སོགས་པའི་འཇིགས་སྣང་དུ་མ་འབྱུང་ངོ༌། །དེ་ལྟར་བྱུང་བའི་
ཚེ་གཅོད་ལུགས་རྣམ་པ་གསུམ་དགོས་ཏེ། རབ་བདེན་མེད། འབྲིང་དེ་ས་གཏེར་
བསྒོམས། ཐ་མ་ཕུང་པོ་གཟན་དུ་བསྐྱུར་བའོ། །དེ་ལས་དང་པོ་ནི། དེ་ལྟ་བུའི་
སྤྲུལ་པ་དེ་རྣམས་མངོན་སུམ་མམ(མིའི་གཟུགས་སུ་བྱོན་ནམ་） རྨི་ལམ་དུ་བྱུང་ཡང་། །
དེ་ཐམས་ཅད་བདེན་པ་མེད་པའི་སྟོང་པ་ཉིད་ཡིན། འདི་ཐམས་ཅད་སེམས་ཀྱི་་
འཁྲུལ་སྣང་ཡིན་སྙམ་དུ་བསྒོམ་པར་བྱའོ། །གཉིས་པ་ནི། དེ་ལྟ་བུའི་འཁྲུལ་སྣང་
བྱུང་བའི་ཚེ། དེའི་ངོ་བོ་ལ་ལེགས་པར་བལྟས་ནས། ཁྱོད་དང་པོ་གང་ནས་ཡོང་།
ད་གར་འགྲོ། འགྲོ་ལུགས་ཇི་ལྟར་བྱེད། ཁྱོད་ལ་ལྷ་འདྲེ་ཟེར་བའི་ཚེ། ཁྱོད་ཀྱི་་
མགོ་བོ་འདི་ལྟ་བུ་ལྷ་འདྲེ་ཡིན་ནམ། ལག་པ་འདི་ལྟ་བུ་ལྷ་འདྲེ་ཡིན་ནམ། ཕུང་
པོ་ཚོགས་ཙམ་འདི་ལྟ་བུ་ལྷ་འདྲེ་ཡིན་ནམ། གང་ཡིན་བསྒོམ་ལ་དཔྱད་པར་བྱའོ། །
གསུམ་པ་ནི། དེ་ལྟ་བུའི་རྣམ་འཕྲུལ་བྱུང་བའི་ཚེ། ཁྱོད་དེ་ལྟར་བྱས་པ་ངོ་མཚར་
ཆེ། ང་ཕུང་པོ་འདི་སྦྱིན་པར་གཏོང་པ་ཡིན་པས། གང་འདོད་པ་ཁྱེར་ཞིག་སྙམ་
པ་ལ་སོགས་པའི་ཕུང་པོ་གཟན་སྐྱུར་གྱི་དམིགས་པ་བྱའོ། །དེ་ལྟར་བྱས་པས་ཚར་
ཚད་གསུམ་ནི་བདག་འཛིན་རྩད་ནས་ཐོན་པ་དང་། བདག་མེད་རྟོགས་པའི་ཤེས་
རབ་ཁྱད་པར་ཅན་རྒྱུད་ལ་སྐྱེས་པ་དང་། བྱམས་སྙིང་རྗེ་བྱང་ཆུབ་ཀྱི་སེམས་ཁྱད་
• 1 63 •



པར་ཅན་རྒྱུད་ལ་སྐྱེ་བར་འབྱུང་ངོ༌། །གཉིས་པ་ནི་ས་འོག་གི་གཏེར་ལ་སོགས་པ་
ཚར་ཚད་རྣམ་པ་འབྱུང་ལ། མཐོང་བ་དང་། ཟག་བཅས་ཀྱིས་མངོན་ཤེས་ཐོབ་
པ་དང་། རྒྱལ་པོ་ལ་སོགས་དབང་དུ་གྱུར་ནས་ཟས་ནོར་སོགས་ཀྱི་རྙེད་པ་སྟོབས་
པ་འབྱུང་ངོ༌། །གསུམ་པ་ནི་མ་མཐའ་ཡང་རང་ཉིད་ལ་ཐུག་པ་དང་། བསང་པོ་
སོགས་ཕོར་རེ་ཙམ་ནས་གཏེར་བ་འོང་ཞིང་རྨི་ལམ་དུ་ཡང་རང་ལ་ཁྲི་བརྩེགས་པ་
དང་ཟས་གོས་སྟེར་བ་སོགས་འབྱུང་ངོ༌། །དེ་ལ་ཚར་ཚད་འདྲ་བའི་སློང་ཚད་དང་།
སློང་ཚད་འདྲ་བའི་ཚར་ཚད་དང་། ཚར་སློང་འདྲེས་མ་སོགས་འབྱུང་བ་རྣམས་་
ནི་དེར་ངོ་ཤེས་པ་བྱས་ནས་གཅོད་དགོས་ལ། དེ་ལ་དང་པོ་ནི། སྤྱིར་རང་ཉིད་་
ལ་ཟས་གོས་སོགས་སྟེར་བ་རྣམས་ཚར་ཚད་ཡིན་ཡང་། ཤ་དམར་པོ་དང་གོས་་་
དམར་པོ་སྟེར་བ་སོགས་ནི་སློང་ཚད་དོ། །གཉིས་པ་ནི་མཚོན་བསྣུན་པ་སོགས་ནི་
སློང་ཚད་ཡིན་ཡང་། ལུས་ལས་སྣ་ཁྲག་འཛག་པ་དང་མི་གཙང་བ་འཛག་པ་་་་་
སོགས་ནི་ཚར་ཚད་ཡིན་ནོ། ། །
གསུམ་པ་ནི། ཐོག་མར་ཚར་ཚད་བྱས། དེ་རྗེས་སློང་ཚད་འབྱུང་བ་སོགས་
འོང་བས། དེས་ན་ཐོག་མར་སློང་ཚད་བྱས། དེ་རྗེས་ཚར་ཚད་ངེས་པ་མ་བྱུང་བ་
ལ་སེམས་གཞན་ལ་མ་ཡེངས་བར་བྱས་ནས་བསྒོམ་པར་བྱའོ། །དེ་ལྟར་བྱས་ཀྱང་
ཚར་སློང་སོགས་གང་ཡང་མ་བྱུང་ན་མ་སློང་བ་སློང་བར་བྱེད་པ་དང་། མ་སྙོལ་་
བ་བསྙོལ་བར་བྱ་བ་ལ་སོགས་པའི་མན་ངག་བྱའོ། །དེ་ལ་ཆུ་གཉེན་དཀྲུགས་པ་་་
དང་། ཤིན་གཉེན་གཅོད་པ་དང་། སྒྲེན་མོར་རྒྱུག་པ་དང་། ཀུ་ཅོ་འདོན་པ་ལ་་
སོགས་པ་བྱ་བ་ཡིན་གྱི། དེ་ལྟར་མ་ཡིན་པར་ཀུ་ཅོ་འདོན་པ་སོགས་བྱེད་པ་ནི་མ་
ཡིན་ནོ། །གསུམ་པ་རྗེས་ཀྱི་བྱ་བ་ནི། རང་ཉིད་གནས་དེ་ནས་ཚུར་ལོག་འོང་་་་་
བའི་དུས། ཡུལ་དེ་ན་གནས་པའི་གཞི་བདག་ལྷ་འདྲེ་སོགས་ལ་གཏོར་མ་སྦྱིན།
བདག་རྣལ་འབྱོར་པ་མིང་འདི་ཞེས་བྱ་བས། འཁོར་འདས་ཀྱིས་མགྲོན་ཐམས་་་་་
• 16 •



ཅད་མཆོད་སྦྱིན་རྒྱ་ཆེན་པོ་གྲུབ་ནས་རང་གི་གནས་སུ་ལོག་འགྲོ་བ་ལ། ཀུ་སློང་་་ ་
དང་། ཕྲག་དོག རུ་ང་སོགས་མ་བྱེད་པར་ཆོས་སྒྲུབ་པའི་འགལ་རྐྱེན་དང་བར་
ཆད་ཐམས་ཅད་ཞི་ནས། མཐུན་རྐྱེན་བསམ་པའི་དོན་ཐམས་ཅད་འགྲུབ་པའི་་་
འཕྲིན་ལས་མཛོད་ཅིག ཅེས་འཕྲིན་ལས་བཅོལ་ནས། བསྡད་པའི་གནས་དེར་
ཚྭ་ཙི་ས་རྡོ་ལ་སོགས་པ་ཅུང་ཟད་ཞིག་གཡམ་པ་ལ་སོགས་པའི་སྣོད་དུ་བཞག་ནས་
ལམ་ལ་ཞུགས། ཅུང་ཟད་ཅིག་འཕགས་པའི་སར་ལམ་ལ་རྡོ་རྗེ་རྒྱ་གྲམ་བྲིས།
སྐབས་གང་ཡིན་གྱིས་བསྲུང་འཁོར་ཞིག་བསྒོམས་ནས་ཕྱི་མིག་མི་ལྟ་བར་འགྲོ་བར་
བྱ་ཞིང་། དེ་ནས་བསྔོས་སྨོན་ལམ་གྱི་རྒྱས་གདབ་པ་སོགས་བྱའོ། །བདག་འཛིན་
འདྲེ་སྲིན་རྒྱུ་བའི་དུར་ཁྲོད་དུ། - བདེན་པ་མངོན་ཞེན་རྣམ་རྟོག་རོ་ལངས་ཀྱིས། །
བདེན་མེད་གནས་ལུགས་ལྟ་བའི་ཐར་ལམ་གྱི། །སྲོག་ལ་བརྒལ་ཕྱིར་རྟག་ཆད་ལྟ་
བ་ཡི། །རུ་མཚོན་དམག་དཔུང་ཚོགས་པའི་ཚེ། །མི་འཇིགས་སེངྒེའི་ཁྲི་ལ་་་་་་
འཛེགས། །བདེན་གཉིས་ཤེས་པ་གླང་ཆེན་དཔུང༌། །ཐབས་ཤེས་ཟུང་འཇུག་རྟ་
མཆོག་དཔུང་། །ལྷག་བསམ་སེམས་སྐྱེད་ཤིང་རྟའི་དཔུང་། །བྱམས་དང་སྙིང་རྗེ་
རྐང་ཐང་དཔུང༌། །དཔུང་ཚོགས་བཞི་ཡི་དམག་ཚོགས་བཤམས། ཆོས་དང་གང་
ཟག་བདེན་མེད་དུ། །རྟོགས་པའི་ཤེས་རབ་རལ་གྲི་དེ། །རྣམ་དཔྱོད་ཕྲག་པ་ལ་་
ཁྱེར་ཏེ། །བདག་འཛིན་གདོན་གྱི་མགོ་བོ་གཅོད། །དེ་འདྲའི་དཔྱོད་ཡུལ་ནང་གི་
གཅོད། །རྒྱལ་པོ་གདོན་དང་ཀླུ་སོགས་ཀྱིས། །སློང་ཚད་གསུམ་གྱིས་ཆོ་འཕྲུལ་་་
སྟོན། །དེ་ལ་མི་འཇིགས་གཅོད་ཚུལ་ནི། །གསུམ་གྱིས་དཔྱོད་པ་ཕྱི་ཡི་གཅོད། །
དེ་འདྲའི་ཕྱི་ནང་གཅོད་ཡུལ་ནི། །ཤེས་ནས་གཅོད་པ་ཁོ་བོ་ཙམ། །གཞན་དག་
གོས་དང་ངོ་ཚ་བོར། །ཁྲེལ་མེད་གཅེར་བུའི་རྩ་ཧྲལ་གྱིས། །ལུས་སྟོངས་ཁུས་་་་་
འདེབས་སྨྱོན་པ་ལ། །གཅོད་ཡུལ་པ་ཞེས་བཏགས་པ་ཡི། །དམ་པ་རྣམས་ལས་་་
བརྒྱུད་པའི་གཅོད་དམིགས་བདག་འཛིན་གྱི་རི་བོ་འཇོམས་པའི་ཕ་ལམ་རྡོ་རྗེ་ཞེས་
• 165 •



བྱ་བ་འདི་ནི། རི་ཁྲོད་པ་བཟང་པོ་བཀྲ་ཤིས་ཞེས་བྱ་བས་སྦྱར་བའི་རབ་བྱེད་བཅུ་
གཉིས་པའོ། མངྒ་ལཾ།། །།
• 166



༄༅། །རྡོ་རྗེ་རྣམ་པར་འཇོམས་པའི་ལས་ཚོགས་བཞུགས་སོ།།
༄༅། །མི་ཤིག་ཀུན་འཇོམས་རྡོ་རྗེ་འཛིན། །ཁྲོ་ཤིང་གཏུམ་པའི་སྐུ་མངའ་བ།།
རྡོ་རྗེ་ཡོན་ཏན་རྫོགས་བཏུད་དེ། །དེ་ཉིད་སྒྲུབ་པའི་རིམ་པ་བཤད།]
དེ་ལ་རྡོ་རྗེ་རྣམ་འཇོམས་བསྒོམ་པར་འདོད་པས། གནས་ཁང་བྱི་དོར་བྱས།
འདིའི་བྲིས་སྐུ་སོགས་རྟེན་བཀྲམ། རང་ཉིད་ཁྲུས་བྱས་སྟན་བདེ་བ་ལ་འཁོད།
སྐྱབས་འགྲོ་བྱས། རང་རྡོ་རྗེ་རྣམ་འཇོམས་སུ་གསལ་བའི་ཐུགས་ཀའི་ཧཱུྃ་ལས་འོད་
འཕྲོས། །
རྣམ་འཇོམས་ལ་སངས་རྒྱས་བྱང་ཆུབ་སེམས་དཔའི་ཚོགས་ཀྱིས་བསྐོར་བ་་་
སྤྱན་དྲངས། མཆོད་བསྟོད་འོག་ནས་འབྱུང་བ་ལྟར་བྱས། དཀོན་མཆོག་གསུམ་
ལ་བདག་སྐྱབས་མཆི་སོགས་ཀྱིས་བསྡོམ་པ་བཟུང་། ཚད་མེད་བཞི་བསྒོམ། ཨོ་་
སྭ་བྷཱ་ཝ་ཤུདྡྷསརྦ་དྷརྨསྭ་བྷཱ་ཝ་ཤུདྡྷོ་ཉཧཾ། རང་སེམས་ཧཱུཾ་མཐིང་ནག་ལས་འོད་་
ཟེར་ཕྱོགས་བཅུར་འཕྲོས་པས། རྡོ་རྗེའི་ས་གཞི་རྭ་བ་གུར་བླ་རེ་དང་བཅས་པའི་
བསྲུང་བའི་འཁོར་ལོའི་དབུས་སུ། དེ་ལྟར་བདག་གི་དེ་ཁོ་ན་ཉིད་དོན་དམ་པར་
སྤྲོས་པ་ཐམས་ཅད་དང་བྲལ་བ་ཇི་ལྟར་ཡིན་པ་དེ་བཞིན་དུ། ལྷའི་དེ་ཁོ་ན་ཉིད་་
ཀྱང་དེ་བཞིན་ཡིན་པས། དེ་གཉིས་ཆུ་དང་འོ་མ་འདྲེས་པ་བཞིན་རྣམ་པར་མི་་་
རྟོག་པའི་སྣང་བའི་སྒོ་དེ་ཉིད་དུ་བདག་དང་ལྷའི་དེ་ཁོ་ན་ཉིད་དབྱེར་མི་ཕྱེད་པར་
གྱུར། སྟོང་པའི་ངང་ནས། ན་མཿཙཎྜ་བཛྲ་ཀྲོ་དྷ་ཧུ་ལུ་ཧུ་ལུ་ཏིཥྛ་ཏིཥྛ། བནྡྷ་་་
བནྡྷ། ཧ་ན་ཧ་ན། ཨམྲྀ་ཏེ་ཧཱུཾ་ཕཊ། ཅེས་སྔགས་ཀྱི་སྒྲ་ནམ་མཁའ་ལ་གྲགས་་་་
པར་གྱུར། བདག་དང་ལྷའི་དེ་ཁོ་ན་ཉིད་དབྱེར་མེད་པའི་རྣམ་པ་ཅན་གྱིས་རང་
གི་སེམས་ཉི་མའི་དཀྱིལ་འཁོར་ངང་གྱུར་པའི་སྟེང་དུ། སྔར་གྱི་སྔགས་ཀྱི་ཡིག་་་་་
• 167 •



འབྲུ་བྲིས་པའི་རྣམ་པ་ཅན་དུ་འཁོད་པར་གྱུར། དེ་ཡོངས་སུ་གྱུར་པ་ལས་སྣ་ཚོགས་
རྡོ་རྗེའི་ལྟེ་བ་ལ། གོང་གི་སྔགས་ཀྱིས་མཚན་པར་གྱུར། ཉི་མ་སྔགས་ཕྱག་མཚན་
དང་བཅས་པ་ལས་འོད་ཟེར་འཕྲོས་པའི་རྩེ་མོ་ལ་དཔལ་རྡོ་རྗེ་རྣམ་པར་འཇོམས་་
པའི་ལྷ་ཚོགས་དཔག་ཏུ་མེད་པ་བྱུང་ནས་ནམ་མཁའི་ཁམས་ཐམས་ཅད་ཁྱབ་པར་
བསམ། རྒྱལ་བ་ཐམས་ཅད་ལེགས་པར་མཆོད། སྤྲིན་ཆེན་པོ་སྤྲུལ་པ་ལས་བདུད་
རྩིའི་ཆར་བབ་པས། འགྲོ་བ་རྣམས་ཀྱི་སྡུག་བསྔལ་གྱི་མེ་ཞི་བར་བྱས། ལྷའི་སྐུ་་་
དང་བཅས་པ་སླར་ལོག། རང་གི་སེམས་ཉི་མ་སྔགས་ཕྱག་མཚན་དང་བཅས་པ་
ལ་ཞུགས་པ་ལས། རང་ཉིད་བཅོམ་ལྡན་འདས་རྡོ་རྗེ་རྣམ་པར་འཇོམས་པ་སྐུ་་་་
མདོག་ལྗང་སྔོན་ཞལ་གཅིག་ཕྱག་གཉིས་པ། གཡས་སྣ་ཚོགས་རྡོ་རྗེ་ཐུགས་ཀར་་་་
འཛིན་ཞིང་། གཡོན་པ་དེས་ཡུ་བ་བྱས་པའི་དྲིལ་བུ་དཀུར་བརྟེན་པ་སེམས་་་་་
དཔའི་དཀྱིལ་ཀྲུང་གིས་བཞུགས་པ། རིན་པོ་ཆེའི་རྒྱན་དང་དར་གྱི་ན་བཟའ་ཅན།།
རབ་ཏུ་གདངས་པའི་སྤྱན་གསུམ་དང་ལྡན་པ། དབུ་སྐྲ་དམར་སེར་གྱེན་དུ་བརྗེས་
པ། གསུས་པ་ཆེ་ཞིང་སྦྲུལ་གྱིས་བརྒྱན་པ། ཁྲོ་གཉེར་བསྡུས་ཤིང་ཅུང་ཟད་་་་་
འཛུམ་པ། ཤིན་ཏུ་བརྗིད་ཅིང་སྤྲུལ་པ་དུ་མ་འཕྲོ་བར་གྱུར། དེའི་སྤྱི་བོར་ཨོ་ལས་ ་
འཁོར་ལོ་དཀར་པོ་ཨོཾ་གྱིས་མཚན་པ། མགྲིན་པར་ཨཱ8ལས་པདྨ་དམར་པོ་ཨ་་་
མཚན་པ། ཐུགས་ཀར་ཧཱུྃ་ལས་རྡོ་རྗེ་སྔོན་པའི་ལྟེ་བ་ལ་ཧཱུཾ་གིས་མཚན་པ། ཐལ་མོ་
བཟློག་སྟེ་སྦྱར་ལ་མཐེ་བོང་མཐེ་ཆུང་སྦྱར་ཏེ་ལྟེ་བའི་ཐད་དུ་བཞག་ལ། ཨོཾ་བཛྲ་་་
ཨུད་བྷ་ཝ་ཡེ་སྭཱ་ཧཱ། དེ་ནས་སྙིང་ཁ། སྨིན་མཚམས། མགྲིན་པ་དཔུང་མགོ་་་་་
རྣམས་སུ་རེག་ལ་བྱིན་གྱིས་བརླབས། དེ་ནས་རང་གི་ཐུགས་ཀའི་ཧཱུྃ་ལས་འོད་་་་
ཟེར་འཕྲོས་པས་རང་བཞིན་གྱི་གནས་ནས། དཔལ་རྡོ་རྗེ་རྣམ་པར་འཇོམས་པ་ལ་
སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། སོར་
མོ་རྣམས་ཕན་ཚུན་བསྣོལ་ཏེ། ཐལ་མོ་བཀན་ལ་མཛུབ་མོ་གཉིས་གཤིབས་ཏེ་་་་
• |68 •



བསྒྲེངས་ཤིང་། མཐེ་བོང་གཉིས་གཡབ་པ་སྤྱན་འདྲེན་པའི་ཕྱག་རྒྱ་དང་། དད་
པ་དང་ནི་དམ་ཚིག་གིས། །ཚུར་གཤེགས་ཚུར་གཤེགས་བཅོམ་ལྡན་འདས། །
བདག་གི་མཆོད་ཡོན་འདི་བཞེས་ལས། མཆོད་པས་བདག་ལ་དགྱེས་པར་མཛོད། །
བཛྲ་དྷི་ཀ་ཨེ་ཧྱ་ཧི། ཞེས་པའི་སྤྱན་དྲངས། ལག་པ་རྡོ་རྗེ་ནང་དུ་བསྡམས་པ་ལས།
གུང་མོ་གཉིས་བསྒྲེངས་པའི་ཚིགས་གསུམ་པར་མཛུབ་མོ་བཀུག མཐེ་བོང་གཉིས་
ངོས་ལ་སྦྱར་བ་མཆོད་ཡོན་གྱི་ཕྱག་རྒྱས། ཨོཾ་སརྦ་ཏཱ་ཐཱ་ག་ཏ་བཛྲ་བི་དྷ་ར་ས་པ་རི་
ཝ་རི་ཨགྷཾ་པྲ་ཏིཙྪ་སྭཱ་ཧཱ། ཞེས་ལྟེ་བའི་ཐད་ནས་མཆོད་ཡོན་ཕུལ། ཉེར་སྤྱོད་ལྔས་
མཆོད། ཛཧཱུྃ་བཾ་ཧོ རང་དང་གཉིས་སུ་མེད་པར་གྱུར། ཐུགས་ཀའི་ཧཱུཾ་ལས་
འོད་འཕྲོས། རིགས་ལྔ་འཁོར་དང་བཅས་པ་སྤྱན་དྲངས། སྔར་བཞིན་མཆོད་་་
ནས། ཨོཾ་སརྦ་ཏ་ཐཱ་ག་ཏ་ཨབྷི་ཥཉྩ་ཏུ་མཾ། ཞེས་གསོལ་བ་བཏབ། སངས་རྒྱས་་་
རྣམས་ཀྱིས། ཨོཾ་སརྦ་ཏ་ཐཱ་ག་ཏ་ཨ་བྷེ་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ་སྭཱ་ཧཱ། ཞེས་་་་་
བདུད་རྩིའི་ཆུས་དབང་བསྐུར། སྒོ་གསུམ་གྱི་དྲི་མ་དག ཆུའི་ལྷག་མ་སྤྱི་བོར་་་་་
འཁྱིལ་བ་ལས། རྡོ་རྗེ་སེམས་དཔའི་དབུར་བརྒྱན་པར་གྱུར། ཨོཾ་སརྦ་ཏ་ཐཱ་ག་ཐ་
བཛྲ་བི་དྷ་ར་ས་པ་རི་ཝ་ར་ཨགྷཾ་པྲ་ཏིཙྪ་སྭཱ་ཧཱ། ཞེས་སོགས་ཆུ་གཉིས་ཉེར་སྤྱོད་
རོལ་མོ་དང་བཅས་པས་མཆོད་དེ། མཚམས་སྤྲིན་གཞོན་ནུས་ཡོངས་སུ་བསྐོར་བ་
ཡི། །རིན་ཆེན་མརྒད་རི་བོ་ཇི་བཞིན་དུ། །ཡེ་ཤེས་མེ་ཆེན་འབར་བའི་ཀློང་་་་་་
དཀྱིལ་ན། །ཁྲོ་འཛུམ་ཉམས་ཀྱིས་བརྗིད་ལ་ཕྱག་འཚལ་ལོ། །སྤྲོས་བྲལ་ཆོས་སྐུའི་
ངང་ལས་མ་གཡོས་པར། །གྲངས་མེད་སྤྲུལ་པ་ཕྱོགས་བཅུར་སྤྲོས་པ་ཡིས། །སྒྲུབ་
པ་པོ་ལ་དངོས་གྲུབ་མཆོག་སྩོལ་བ། དཔག་ཡས་རྡོ་རྗེའི་རིགས་ལ་ཕྱག་འཚལ་ལོ། །
དེ་ལྟར་འཁོར་དང་བཅས་པའི་བཅོམ་ལྡན་གྱིས། །བགེགས་ཚོགས་རྣམས་ཀྱིས་་་་
ཉེར་འཚེ་དེ་ཡི་རྒྱུ། །ལས་ཀྱིས་སྒྲིབ་པ་བག་ཆགས་བཅས་པ་ཀུན། །མྱུར་དུ་བྱང་
ཞིང་དག་པར་མཛད་དུ་གསོལ། །ཞེས་པའི་བསྟོད་ནས། གཟུངས་ཐུང་གི་བཟླས་
• | 69，



པ་བྱ། སླར་ཡང་མཆོད་བསྟོད་བྱ། འདོད་དོན་ལ་གསོལ་བ་གདབ། གཟོད་་་་
གསོལ་བྱས། གཤེགས་སོགས་བྱའོ། །རྣམ་འཇོམས་དཔའ་གཅིག་གི་སྒྲུབ་ཐབས།
སངས་རྒྱས་གསང་བའི་གཞུང་བཞིན་དུ་རྡོ་རྗེ་འཛིན་པ་བཟང་པོ་བཀྲ་ཤིས་ཀྱིས་་་
སྦྱར་བའི་རབ་བྱེད་བཅུ་གསུམ་པའོ། །
འདིའི་སྒོ་ནས་ཁྲུས་ཆོག་བྱེད་པར་འདོད་ན། ས་གཞིར་དྲི་བཟང་པོའི་ཆག་
ཆག་བཏབ། བསྡུས་ན་པདྨ་འདབ་མ་བརྒྱད་པའམ་རྒྱས་པར་བྱེད་ན་དཀྱིལ་་་་་
འཁོར་གྲུ་བཞི་སྒོ་བཞི་བ་རྟ་བབས་དང་བཅས་པ། མཚོན་འགྱེད་གཞན་སྤྱི་དང་་
མཐུན་པ་ལ། ཕྱོགས་ཤར་དཀར། ལྷོ་སེར། ནུབ་དམར། བྱང་ལྗང་། དབུས་
སྔོ་བ་ལ། དབུས་སུ་རིམ་པ་གསུམ་བསྐོར་བ། དབུས་སུ་སྣ་ཚོགས་པདྨ་འདབ་མ་
བརྒྱད་བྱས་པར། དབུས་སུ་གཙོ་བོའི་མཚན་མ་འགོད། གྲ་བཞིར་ཁྲོ་བོ་བཞིའི་་་
མཚན་མ་འགོད། རིམ་པ་གཉིས་པ་ལ། ཕྱོགས་སྐྱོང་བཅུའི་མཚན་མ་དང༌།
བཀྲ་ཤིས་ལྷ་མོ་བརྒྱད་ཀྱི་མཚན་མ་འགོད། ཕྱི་རོལ་ཏུ་ཀུ་ཤ་དང་། མེ་ཏོག་བཀྲམ།
གཏོར་མ་འདས་གཏོར་ཅིག ཆ་གསུམ་གཞི་བདག་དང་བཅས་པ་བཤམས།
བུམ་པ་ལྔ་མཚན་ཉིད་དང་ལྡན་པ་ལ། ཆུ་དང་བུམ་རྫས་བླུགས། མགུལ་ཆིངས་
དང་ཁ་རྒྱན་སོགས་ཚུལ་བཞིན་བཤམས། མན་ཛི་ལ་སོགས་པའི་སྟེང་དུ་དཀྱིལ་་་
འཁོར་གྱི་དབུས་དང་གྲ་བཞིར་བཞག རང་སྒྲུབ་ཐབས་བཞིན་བདག་སྐྱེད་སྒོམས།
དཀྱིལ་འཁོར་བུམ་པ་བསང་སྦྱངས་བྱས་ནས་གཉིས་ཀ་ཧཱུཾ་ལས་རིན་པོ་ཆེ་སྣ་ཚོགས་
ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་མཚན་ཉིད་ཐམས་ཅད་རྫོགས་པར་
བསྐྱེད་པའི་དབུས་སུ་པདྨ་དང་སེང་གེའི་ཁྲི་བསམ། དེ་ནས་རང་ཉིད་ལྷའི་ང་་་་
རྒྱལ་དང་ལྡན་པའི་ལག་པ་ཐལ་མོ་ཁོག་སྟོང་དུ་སྦྱར་བའི་སྲིན་ལག་གཉིས་ནང་དུ་
བཀུག་སྟེ། ཕན་ཚུན་བསྣོལ་བའི་རྩེ་མོ་མཛུབ་མོའི་དྲུང་དུ་ཡོང་བ་བྱས། གུང་མོ་
གཉིས་གཤིབ་པའི་ཕྱི་རོལ་ནས་མཛུབ་མོ་གཉིས་ལ་རེག་ཙམ་བཀུག མཐེ་བོང་་་་
• 170 •



མཐེའུ་ཆུང་གཉིས་སར་གཤིབ་པའི་ཕྱག་རྒྱ་བྱས། དད་པ་དང་ནི་ཞེས་སོགས་ཀྱི་་་ ་
ཚིགས་བཅད་སོགས་བདག་སྐྱེད་བཞིན་བྱས། ལག་པ་གཡས་པའི་མཐེའུ་ཆུང་གི་
སེན་མོ་མཐེ་བོས་མནན་ལ། ལྷག་མ་རྡོ་རྗེ་རྩེ་གསུམ་པའི་ཚུལ་དུ་བྱས་པ་དམ་ཚིག་
གི་ཕྱག་རྒྱ་དང༌། ཨོཾ་ཧཾ་ཀ་ར་མཧཱ་ས་མ་ཡེ་སྭཱ་ཧཱ། དབུས་ཀྱི་གདན་གྱི་སྟེང་དུ་་་་
བཅོམ་ལྡན་འདས་རྡོ་རྗེ་རྣམ་པར་འཇོམས་པ་སྒྲུབ་ཐབས་བཞིན་བསྒོམ། ཨོཾ་ཙུ་རུ་
ཙུ་རུ་ཙཎྜ་ལི་བཛྲ་ཀི་ཏྲ་པ་ལ་བཛྲ་ཀཱི་ལི་ཀཱི་ལ་ཡ་སྭཱ་ཧཱ། ཞེས་བརྗོད་ཅིང་ལག་པ་་
གཉིས་ཁུ་ཚུར་བཅང་ཅུང་ཟད་བསྣོལ་བའི་ཚུལ་དུ་བྱས། མཐེ་བོང་གཉིས་གྱེན་དུ་
གཤིབ། ལི་ཀཱི་ལ་ཡ། གཡོན་པའི་མཛུབ་མོ་སྙིང་ཁའི་ལོགས་སུ་བཞག་པའི་སོར་
མོ་གསུམ་རྡོ་རྗེ་ལྟར་བྱས་ཏེ། བྱང་ཤར་དུ་ཁྲོ་བོ་རྡོ་རྗེ་གཏུམ་པོ་སྨུག་ནག་ཕྱག་་་་
གཡས་རྡོ་རྗེ་རྩེ་ལྔ་པ་འཕྱར་ཏེ་བསྣམས་པ། ཨོ་ཏཱ་ས་ཡ་ནས་བསྒྲེངས་ཏེ། ཤར་་
ལྷོའི་ཁྲོ་བོ་རྡོ་རྗེ་ཀཱི་ལི་ཀཱི་ལ་ཡ་ལྗང་ནག་གཡས་རྡོ་རྗེ་རྩེ་གཅིག་པ་འཕྱར་ཏེ་་་་་་་་
བསྣམས་པ། ཨོ་ཧཱ་ར་ཧཱ་ར་བཛྲ་དྷ་ར་ཡ་སྭཱ་ཧཱ། ཞེས་བརྗོད་ཅིང་ལག་པ་གཉིས་
མཉམ་པའི་ཐལ་མོ་ལས། མཐེ་བོང་སྒྲེང་པས་ཚིགས་བཀུག་ནས་སྲིན་ལག་གི་དྲུང་
དུ་ཟུག་པར་བྱ་སྟེ། ལྷོ་ནུབ་ཏུ་ཁྲོ་བོ་རྡོ་རྗེ་བེ་ཅོན་མཐིང་ནག ཕྱག་གཡས་་་་
ཅོན་གྱི་རྩེ་མོ་རྡོ་རྗེས་མཚན་པ་བསྣམས་པ། ཨོ་པྲ་ཧ་ར་པྲ་ཧ་ར་བཛྲ་པྲབྷོཛ་ན་ཡེ་
སྭཱ་ཧཱ། ལག་པ་གཉིས་ཁུ་ཚུར་བཅང་། མཐེ་བོ་གཉིས་བསྒྲེངས། མཐེའུ་ཆུང་་་
གཉིས་ནང་དུ་བཞུགས་ཏེ། ནུབ་བྱང་དུ་ཁྲོ་བོ་རྡོ་རྗེ་ཐོ་བ་མདོག་ནག་པོ། ཕྱག་་
གཡས་ཐོ་བ་འཕྱར་ཏེ་བསྣམས་པ། ཐམས་ཅད་ཀྱང་གཡོན་ཐུགས་ཁར་བསྡིགས་་་
མཛུབ་མཛད་པ། རིམ་པ་གཉིས་པ་ལ་ཕྱོགས་སྐྱོང་བཅུ། བཀྲ་ཤིས་ལྷ་མོ་བརྒྱད་
པོ་རྣམས་རང་རང་གི་སྐུ་མདོག་དང་ཕྱག་མཚན་ལ་སོགས་པ་ཡོངས་སུ་རྫོགས་པར་
གྱུར་རོ། །དེ་རྣམས་ཀྱི་དཔྲལ་བར་ཟླ་བའི་དཀྱིལ་འཁོར་གྱི་སྟེང་དུ་ཨོ་སོགས་སྒྲུབ་
ཐབས་བཞིན་བྱ། ཡེ་ཤེས་པ་སྤྱན་འདྲེན་པ་སོགས་བྱེད་ན་སྒྲུབ་ཐབས་བཞིན་བྱ།
•171.



མ་བྱས་ཀྱང་འགལ་བ་མེད། དེ་ནས་མཆོད་པ་བསང་སྦྱང་བྱིན་རླབས་བྱས་ནས།
དག་ཅིང་དྲི་མེད་ཡིད་འོངས་པའི། །སྔགས་ཀྱི་མཆོད་ཡོན་མཆོག་འདི་དག །
བདག་གི་དད་པས་འབུལ་ལགས་ཀྱི། །ཅི་བདེ་བ་ནི་བཞེས་སུ་གསོལ། །ཨོཾ་བཛྲ་་
དྷ་ར་ས་པྲ་རི་ཝ་ར་ཨབྷཾ་པྲ་ཏི་ཙྪ་ཡེ་སྭཱ་ཧཱ། ཞེས་དང༌། སྔར་བདག་བསྐྱེད་་་་་་
བཤད་པའི་ཕྱག་རྒྱས་འབུལ། གཞན་ཡང་ཉེར་སྤྱོད་ལྔ། འདོད་ཡོན་ལྔ། རྒྱལ་་་
སྲིད་སྣ་བདུན། གོས་བཟང་སོགས་གཞན་ནས་བྱུང་བ་ལྟར་ཕུལ་ལ། བསྟོད་པ་ནི།
དེ་བཞིན་གཤེགས་པ་ཐམས་ཅད་ཀྱི། །ཐུགས་སྟོབས་གཅིག་ཏུ་བསྡུས་པ་ཡི། །རྡོ་
རྗེ་ཁྲོ་བོའི་སྐུར་སྟོན་པ། །རྣམ་པར་འཇོམས་ལ་ཕྱག་འཚལ་ལོ། །སྟོང་ཉིད་ཡེ་་་་
ཤེས་རྡོ་རྗེ་ཡིས། །མི་ཕྱེད་བསྲུང་བའི་འཁོར་ལོ་ནི། །ཀུན་ནས་འབར་བའི་མེ་་་་
དཔུང་གིས། །བསྐོར་བའི་གནས་ལ་ཕྱག་འཚལ་ལོ། །རྣམ་པར་རྒྱས་པའི་པདྨ་ཡི།།
སྙིང་པོ་ཉི་མའི་དཀྱིལ་འཁོར་ལ། །འགྱིང་པའི་ཚུལ་གྱིས་ལེགས་བཞུགས་པ། །རྡོ་
རྗེ་རྣམ་འཇོམས་དཔལ་ལ་འདུད། །སྣ་ཚོགས་འཕྲིན་ལས་འགྲུབ་པའི་ཕྱིར། སྐུ་
མདོག་མར་གད་ལྟར་གསལ་བའི། །རྒྱན་རྣམས་ཀུན་གྱིས་རྣམ་པར་སྤྲས། །སྤྲུལ་
པའི་འོད་ཟེར་འཕྲོ་ལ་འདུད། །ཞལ་གཅིག་ཕྱག་གཉིས་སྤྱན་གསུམ་པ། །ཞི་དང་
ཁྲོ་དང་འཛུམ་པ་དང་། །དཔལ་དང་བརྩེ་བའི་ཉམས་དང་ལྡན། །དབང་ཕྱུག་་་
དམ་པ་ཁྱོད་ལ་འདུད། །སྣ་ཚོགས་རྡོ་རྗེ་ཕྱག་གཡས་ཀྱིས། །ཉིད་ཀྱི་ཐུགས་ཀར་
འགྱིང་ནས་བསྣམས། །གཡོན་པ་དྲིལ་བུ་དཀུར་བརྟེན་པ། །རྣམ་རོལ་ཁྱོད་ལ་་་
ཕྱག་འཚལ་ལོ། །གསུང་གི་རིགས་སྔགས་ང་རོའི་དབྱངས། །འབྲུག་སྒྲ་སྟོང་་་་
བཞིན་རྣམ་སྒྲོགས་པ། །བདུད་དཔུང་མ་ལུས་ཟིལ་གནོན་ཅིང་། །འདོད་དགུ་་་་
སྦྱིན་པ་མཛད་ལ་འདུད། །ཁྱོད་ཐུགས་དྲན་པས་ཉེར་ཞི་ཡང་། །རྒྱ་ཆེ་རོལ་བའི་
ཀུན་ཁྱབ་མཛད། །མི་གཡོ་ཀུན་འགྲོ་རྟག་བརྟན་པ། །ཡེ་ཤེས་དབང་ཕྱུག་ཁྱོད་ལ་
འདུད། །ཡོན་ཏན་འཕྲིན་ལས་རིན་ཆེན་གྱི། །མི་ཟད་གཏེར་གྱུར་མགོན་ཁྱོད་ལ། །
• 172 •



རྟག་ཏུ་གུས་པས་གསོལ་འདེབས་ཀྱི། །དངོས་གྲུབ་མ་ལུས་བསྩལ་དུ་གསོལ། །
ཞེས་པས་བསྟོད། །བཟླས་པ་ནི་ཉེར་གཅིག་གམ། བརྒྱ་རྩ་གཅིག་གི་བར་དུ་་་་
གཟུངས་རིམ་ངམ། སྙིང་པོ་གང་རུང་སྤེལ་ཚིག་དང་བཅས་བཟླས་སོ། །དེ་ལས་
བསྡུས་པ་བྱེད་ན། པདྨ་འདབ་བརྒྱད་ཀྱི་སྟེང་དུ་དབུས་སུ་མཚོན་སྤུངས། །དེའི་
སྟེང་དུ་བུམ་པ་གཅིག་ཚུལ་བཞིན་བཤམས། །མན་ཛིའི་སྟེང་དུ་བཞག་ནས་བུམ་
པ་སྔར་བཞིན་གཞལ་ཡས་ཁང་གསར་བསྐྱེད། །དེའི་ནང་དུ་རྣམ་འཇོམས་གཅིག་
པུ་སྒྲུབ་ཐབས་བཞིན་བསྐྱེད་ནས། མཆོད་བསྟོད་བཟླས་པའི་བར་གོང་བཞིན་བྱ།
དེ་ནས་གཏོར་མ་བྱིན་གྱིས་བརློབ་པར་བྱ། དང་པོ་ཡིད་དམ་གྱི་སྔགས་ཀྱི་མཇུག་
ཏུ་སླུ་ཏ་བཏགས་ལ་འབུལ། ཆ་གསུམ་གཞི་བདག་གཞན་ནས་བྱུང་བ་བཞིན་་་་་
གཏང་ངོ༌། །དེ་ནས་བསྒྲུབ་བྱ་གདན་ལ་འགོད། སྐྱབས་འགྲོ་དང་ཐུན་མོང་གི་་་
སྡོམ་པ་ཕོག་ནས། གང་ལ་སེར་སྣ་རྣམ་ཆགས་པ་ཞེས་པ་ནས། བུ་གཅིག་བཞིན་
དུ་རྟགས་ཀྱང་དེས། ཁྱེད་ལ་བདེ་ལེགས་མཛད་པར་གྱུར། །ཞེས་པའི་བར་བཀྲ་
ཤིས་བརྗོད་ནས། གཟུངས་རིང་ཐུང་གང་རུང་གཅིག་བརྗོད་ནས། བུམ་ཆུས་་་
བཀྲུ་ཞིང་། ནད་གདོན་ཐམས་ཅད་ཤིནྟཾ་ཀུ་རུ་ཡེ་སྭཱ་ཧཱ། དེ་བཞིན་དུ་གདོན་་་་་
ཐམས་ཅད། སྡིག་པ་ཐམས་ཅད། གདུག་པ་ཐམས་ཅད། རིམས། ཉེ་བར་་་་་
འཚེ་བ། བགེགས། དུས་མ་ཡིན་པའི་འཆི་བ། རྨི་ལམ་ངན་པ། ལྟས་ངན་པ།
མཚན་མ་ངན་པ། རྒྱལ་པོའི་གནོད་པ། བཙན་གྱི་གནོད་པ། མ་མོའི་གནོད་པ།
ཀླུའི་གནོད་པ། མཚན་མོ་ནག་མོའི་གནོད་པ། བདུད་ཀྱི་ཞགས་པ། གཤིན་་་་་
རྗེའི་གནོད་པ། མདོར་ན་བཀྲ་མི་ཤིས་པ་ཐམས་ཅད་ཤིནྟཾ་ཀུ་རུ་ཡེ་སྭཱ་ཧཱ། ཞེས་་
པས་ཁྲུས་བྱས། དེ་ནས་གང་ཞིག་འཁོར་བར་གྲོལ་བ་ཡི། །ཞེས་པ་ནས། སེམས་
ཅན་ཐམས་ཅད་རབ་དགའ་སྟེ། ཁྱེད་ལ་བདེ་ལེགས་མཛད་པར་གྱུར། །ཞེས་་་་་
པས་བར་བརྗོད། རྡོ་རྗེ་དང་བཅས་པའི་ལག་པས་རྨ་བྱའི་སྒྲོ་བཟུང་སྟེ། ནད་་་་
，173 •



ཐམས་ཅད་ཨ་པ་ན་ཡེ་སྭཱ་ཧཱ། ཞེས་པ་ནས། བཀྲ་མི་ཤེས་པ་ཐམས་ཅད་ཨ་པ་ན་
ཡེ་སྭཱ་ཧཱ། །ཞེས་པའི་བྱབ་པར་བྱའོ། །རྒྱས་པར་བྱེད་ན་འདིར་ཁྲོ་བོ་སྤྱན་འདྲེན།།
བསྟོད་པ་བཀའ་བསྒོ། བདེན་བདར་བྱས་ནས། ཆེ་གེ་མོའི་ནད་གདོན་ཐམས་་་
ཅད་དྲི་ཆུ་འདི་ལ་ཐིམ་པར་བསམ་ཞིང་དོར། བྱང་ཆུབ་སྙིང་པོར་གཤེགས་པ་ནས།།
ཞེས་པ་ནས། ཁྱེད་ཅག་སྡིགས་པར་མ་གྱུར་ཅིག །ཅེས་པའི་བར་བརྗོད་ནས།
ནད་ཐམས་ཅད་རཀྵ་རཀྵ་ཞེས་པ་ནས། བཀྲ་མི་ཤིས་པ་ཐམས་ཅད་རཀྵ་རཀ་་་་
ཞེས་རྡོ་རྗེ་སྤྱི་བོར་བཟུང་ནས་བསྲུང་བ་བྱས། དེ་ནས་བསྲུང་འཁོར་བཏགས་ཏེ།
རྒྱལ་བ་སྲས་བཅས་བདེན་པའི་བྱིན་རླབས་དང་། །རྡོ་རྗེ་རྣམ་པར་འཇོམས་པའི་
བྱིན་བརླབས་ཀྱི། །འགྲོ་བ་འདི་ལ་བདག་གིས་བསྲུང་ཟིན་གྱིས། འདི་ལ་སུས་་
ཀྱང་གནོད་པ་མ་བྱེད་ཅིག ཨོཾ་ཡེ་དྷརྨ་ཞེས་པ་དང་། མེ་ཏོག་དོར། བཀྲ་ཤིས་
རྒྱས་པར་བྱའོ། །རྡོ་རྗེ་རྣམ་པར་འཇོམས་པའི་ཁྲུས་ཀྱི་ཆོ་ག་སློབ་དཔོན་སངས་་་
རྒྱས་གསང་བའི་གཞུང་བཞིན་རྡོ་རྗེ་འཛིན་པ་བཟང་པོ་བཀྲ་ཤིས་ཀྱིས་སྦྱར་བའི་་་
རབ་བྱེད་བཅུ་བཞི་པའོ། །
འདི་ཉིད་ཀྱི་བསྲུང་འཁོར་འབྲི་ཚུལ་ནི། གུར་གུམ་དང་ཙན་དན་ལ་སོགས་
པའི་གཞི་རུ་དཀར་པོ་ལ་འཁོར་ལོ་རྩིབས་བརྒྱད་པ་བྲིས་པའི་ལྟེ་བར། ན་མོ་རཏྣ་
ཏྲ་ཡ་ནས། པེ་ན་པ་ཏ་ཡེ་ཆེ་གེ་མོ་ལ་རཀྵ་རཀྵ་ཞེས་པ་བྲིས། རྩིབས་ལ་རིམ་པ་
བཞིན་ཆེ་གེ་མོ་ལ་གནོད་པ་བྱེད་རྣམས་ཊ་ཏྲ་ཊ། ཏྲོ་ཊ་ཡ་ཏྲོ་ཏ་ཡ་ཆེ་གེ་མོ་ལ་་་་
རཀྵ་རཀྵ་ཞེས་པ་ནས། སཾ་གྷ་ཊ་ཡ་ཞེས་པའི་བར་བདུན་ཚན་པ་རེ་རེ་བྲིས། ་
སརྦ་བིདྷ་ཞེས་པ་ནས་བཛྲ་ཡེ་སྭཱ་ཧཱ། ཞེས་པའི་བར་བརྒྱད་པ་ལ་བྲིས། དེའི་མུ་་
ཁྱུད་ལ་ན་མ་ཙཎྜ་ནས་ཨ་མྲྀ་ཏེ་ཧཱུཾ་ཞེས་པའི་ཡང་སྙིང་བྲི། དེ་ནས་རང་ཉིད་རྣམ་
འཇོམས་སུ་བསྐྱེད། མདུན་དུ་ཡང་རྣམ་འཇོམས་སུ་བསྐྱེད་ནས་གསོལ་བ་་་་་
འདེབས་པ་ནི། བཅོམ་ལྡན་འདས་ཐུགས་རྗེ་ཆེན་པོ་ཁྱེད་ནི་ཐམས་ཅད་ལ་ཕན་་
• 174.



པ་དང་བདེ་བའི་ཕྱིར་བཞུགས་པ་ཡིན་ན། ཆེ་གེ་མོ་འདིའི་གནོད་པ་ཐམས་ཅད་
ཉེ་བར་ཞི་བར་བྱིན་གྱིས་བརླབ་ཏུ་གསོལ། །ཞེས་ལན་གསུམ་གསོལ་བ་བཏབ་པས།
བདག་དང་བསྒྲུབ་བྱ་ལ་དངོས་གྲུབ་གནང་ནས། འཁོར་ལོའི་ལྟེ་བར་བྱོན།
བཞུགས་ནས་དུས་རྒྱུན་མི་ཆད་པར་བྱིན་གྱི་རླབས་པར་བསམ་སྟེ། སྔགས་ཀྱི་་་་་
མཇུག་ཏུ་སྤེལ་ཚིགས་དང་བཅས་པའི་བཟླས་པ་ཟིན་པ་དང༌། མཆོད་བསྟོད་དོ། །
བཅོམ་ལྡན་འདས་ཀྱི་ཐུགས་པདྨ་རྒྱས་པ་ལྟ་བུའི་ཐུགས་ཀར་བསྒྲུབ་བྱ་ཚུད་པའི་་་
མཆོག་ཏུ་བདེ་ཞིང་གནས་པར་བསམ། འཁོར་ལ་མེ་ཏོག་དོར་བ་བྱས། འཁོར་་་
ལོ་དྲིལ་ལ་བསྒྲུབ་བྱ་ལ་བཏགས། སྨྲ་ཏིའི་ལུགས་སོ། ཛྙཱ་ན་ཤྲཱིའི་ལུགས་ཀྱི་འཁོར་
ལོ་ནི། རེ་ཁ་བཅུ་གཉིས་བསྐོར་ལ། དང་པོ་ལ་འཁོར་ལོའི་རྩིབས་བརྒྱད། དེ་་་
ནས་པདྨ་འདབ་བརྒྱད། དེ་ནས་འཁོར་ལོ་རྩིབས་བརྒྱད། དེ་ནས་ཕྱི་མ་ལ་རྩེ་་་
གསུམ་དང་རྡོ་རྗེ་བྲིས། མིང་ཡིག་སྤེལ་ཚིགས་དང་བཅས་པ་དབུས་སུ་བྲིས།
འཁོར་ལོ་ནང་མའི་རྩིབས་བརྒྱད་ལ། ན་མ་ཙཎྜ་བཛྲ་ཀྲོདྷ་ཡ་ཞེས་པ་ནས་བརྒྱད་
པོ་བྲི། དེའི་ཕྱིའི་པདྨ་ལ། ཧུ་ལུ་ནས། ཧ་ནའི་བར་ཡི་གེ་གཉིས་གཉིས་བྲི། །
དེའི་མུ་ཁྱུད་ལ་ཨ་མྲྀ་ཏེ་ཧཱུྃ་ཕཊ་ཅེས་ཡི་གེ་ལྔ་བྲིས། འཁོར་ལོ་ཕྱི་ལ་ན་མོ་རཏྣ་ཏྲ་་
ཡཱ་ཡ་ཞེས་པ་ནས། སྐྱས་ཏ་ཡའི་བར་རོ། །གཉིས་པ་ལ་གསུམ། ཧ་ན་བཛྲ།
ཞེས་པའི་བར་རྐང་པ་ཚན་པ་བརྒྱད་བྲི། རྩེ་གསུམ་དང་། རྡོ་རྗེའི་རྭའི་དབུས་ལ་
པ་ཙ་ནས། བིནྡྷ་བིནྡྷ་བཛྲ་ཧཱུྃ་ཕཊ། ཅེས་པའི་བར་ཚན་པ་དྲུག་བྲི། མུ་ཁྱུད་་་་
བཞི་ལ་རིམ་པ་བཞིན་དུ། དང་པོ། ན་མོ་རཏྣ་ཞེས་པ་ནས། ཏདྱཐཱ། ཨོཾ་ཏྲ་ཊ་
ནས། སུ་བཛྲ་ཡེ་སྭཱ་ཧཱ། ཞེས་པའི་བར། གསུམ་པ་ལ། ཧེ་ཕུ་ལུ་ནས། ཨ་མོ་་
གྷ་བཛྲའི་བར། བཞི་པ་ལ། ཨི་ཧི་བཛྲ་ནས། ཛཱ་ལ་ཡ་སྭཱ་ཧཱ། ཞེས་པའི་བར།།
སྔགས་གཡས་བསྐོར་ཡིག་མགོ་ཕྱིར་བསྟན། , རང་རྣམ་འཇོམས་ཁ་མདོག་དཀར་་་
པོར་བསྒོམ། འཁོར་ལོ་མཎྜལ་གྱི་སྟེང་དུ་མདུན་དུ་བཞག འཁོར་ལོ་ལྷར་བསྐྱེད།
， 175 •



ཡེ་ཤེས་པ་བསྟིམས། མཆོད་བསྟོད་བྱས། སྙིང་པོའི་མཐར་ནད་སོགས་ཤིནྟཾ་ཀུ་རུ་
སྭཱ་ཧཱ། སྦྱར་བ་བཟླས། དེ་ནས་ལྷ་དང་སྔགས་ཡིག་དབྱེར་མེད་དུ་བལྟས་ཏེ་་་་
གདབ་པར་བྱའོ། །འཁོར་ལོ་འདི་སྤེལ་ཚིགས་དང་བཅས་པ་བྲི། གཞི་སེར་པོ་་་
སོགས་སུ་བསྒྱུར་བས་རྒྱས་པ་སོགས་ཀྱི་ཡང་འཁོར་ལོར་འགྱུར་རོ། །རྡོ་རྗེ་འཛིན་
པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་བཅོ་ལྔ་པའོ། །
འདིའི་འབྱུང་བ་བཞི་ལ་བརྟེན་ནས་མེ་སྒྲུབ་ཚུལ་ནི། ཚྭ་སྒོ་ཅན་ནས་ས་་་་
བླང་ནས་ཐབ་ཁུང་གྲུ་གསུམ་བྱས། ནག་པོས་བྱུགས་ཤིང་གནས་དང་འཁྱོས་དང་
དྲི་དང་། སྲིན་གྱིས་རྣམ་པར་བཟོས་པ་དང་། རེག་ན་ཟུག་རྔུ་བསྐྱེད་པའི་ཐབ་་་
བརྩིགས་ནས་གུ་གུལ་ནག་པོ། ཁྭ་ཏའི་གཤོག་པ། བོང་བུའི་སྦངས། མཆེ་བ་་་
ཅན་གྱི་རྟུག་པ། ཡུང་དཀར་ཏིལ་མེ་ཏོག་ནག་པོ་འབྲུ་ནག དུག་ཁྲག ཚ་བའི་
མར་ཁུ་རྣམས་ལྕགས་ལ་སོགས་པའི་སྣོད་དུ་བཞག སྟོན་པའི་ཁྱིམ་ནས་མེ་བླངས་
སྤར་ཏེ། དེའི་དབུས་སུ་རཾ་ལས་མེ་ལྷ་དྲག་པོ་མདོག་ནག་པོ། མཆེ་བ་གཙིགས་པ་
ཕྱག་བཞི་པ། གཡས་གཉིས་བགྲང་འཕྲེང་དང་མི་འཇིགས་པ། གཡོན་གཉིས་རྩེ་་
གསུམ་དང་སྤྱི་བླུག་འཛིན་པ་འཇིགས་པ་དག་ཀྱང་འཇིགས་པར་མཛད་པ། རའི་
གདན་ལ་བཞུགས་པ་དེའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་
ལས་འོད་འཕྲོས། རང་འདྲའི་ཡེ་ཤེས་པ་སྤྱན་དྲངས་གཉིས་སུ་མེད་པར་གྱུར། །
མཆོད་བསྟོད་མེ་ལྷའི་བསྟོད་པ་བྱས། རྫས་རྣམས་ཚ་བའི་མར་ལ་སྦྲགས་ཏེ། ཨོ་
ཨགེ་དེ་ཝ་ཀ་རུ་ཊ་མ་ཧ་རུ་ཊ་སརྦ་ཀརྨ་ཧེ་ཤྭ་ར་སརྦ་དུཝཾ་མ་ར་ཡ་ཧཱུྃ་ཕཊ། ཅེས་
པའི་སྔགས་ཀྱིས་ཕུལ། སླར་ཡང་མཆོད་བསྟོད་བྱས། མེ་ལྷའི་ཐུགས་ཀར་རྣམ་་་
འཇོམས་བསྐྱེད། ཡེ་ཤེས་པ་བཅུག མཆོད་བསྟོད་བྱས། བསྲེག་རྫས་ཕུལ།
མཆོད་བསྟོད་བྱས། ཡིག་བརྒྱ་བརྗོད། བཟོད་པར་གསོལ། ལྷ་གཤེགས། སླར་
ཡང་མེ་ལྷ་ལ། མཆོད་བསྟོད་བྱས་བསྲེག་རྫས་ཕུལ། གཤེགས་གསོལ་བྱའོ། །མེ་
• 176 •



དང་འབྲེལ་བའི་ལས་སོ། །ཐ་མའི་མཚན་ངན་པའི་སྣོད་དུ་བགེགས་ཀྱི་གཟུགས་་
བྲིས་ལ། སྙིང་ཁར་རྣམ་འཇོམས་ཀྱི་གཟུངས་ཐུང་ལ། སརྦ་བིགྷཱན་མཱ་ར་ཡ་ཧཱུྃ་་་་
ཕཊ་བཅུག དུར་ཁྲོད་ཀྱི་སོ་ཕག་གི་དཀྱིལ་འཁོར་གྲུ་གསུམ་མེ་རིས་ཀྱིས་བསྐོར་་་
བའི་དབུས་སུ་བཞག རང་ལྷར་བསྒོམ་པའི་སྙིང་ཁའི་ཧཱུྃ་གི་འོད་ཟེར་གྱིས་གདོན་
བགེགས་བཀུག སྔགས་ལ་བསྟིམ། སྔགས་བཟླས། ཡུང་དཀར་ཡུང་ནག་རྐེ་རྩེ་
དུག་ལ་བཏབ་པའི་བྲབ། སྔགས་ཀྱི་མེ་འོད་ཀྱིས་གདོན་བགེགས་སོགས་བསྲེགས་
པར་བསམ། སྐྱེས་པའི་རྐང་ངམ་སེང་ལྡེང་གི་ཕུར་བུ་སྔགས་བཅས་སྙིང་ཁར་་་་་
བསྣུན་པས། གཟུགས་དུམ་བུར་སོང་། མེས་འཚིགས་ཐལ་བ་རླུང་གིས་ཁྱེར་བར་
བསམ་མོ། །རླུང་དང་འབྲེལ་བའི་ལས་སོ། །ས་དང་འབྲེལ་བའི་ལས་ནི། སྦྱིན་་
བསྲེགས་ཀྱི་ཐལ་བ། ཚྭ་སྒོ་ཅན་གྱི་ས། ཤིང་གཅིག་པའི་རྩ་བའི་ས། ཆུ་ངོགས་
ཀྱི་ས་རྣམས་ལ་བྱས་པའི་བགེགས་ཀྱི་གཟུགས་བརྙན་གྱི་སྙིང་ཁར། སྔར་གྱི་སྔགས་
བཞུགས། རང་ལྷར་བསྒོམ་པའི་སྙིང་ཁའི་ཧཱུཾ་གི་འོད་ཟེར་གྱིས་བགེགས་བཀུག
གཟུགས་བརྙན་ལ་སྟིམས་པའི་འོད་ཀྱིས་ཞུགས་པའི་བགེགས་བཅིངས་པར་བསམ་
བཞིན་དུ། སྔགས་བཟླས། མཐར་མཆོད་རྟེན་མཚན་མ་གཅིག་པའམ། དུར་་་་
ཁྲོད་མ་མོའི་ཁྱིམ་དུ་སྦའོ། །ས་དང་འབྲེལ་བའི་ལས་སོ། །ཆུ་དང་འབྲེལ་བའི་་་་
ལས་ནི། ཚྭ་སྒོ་ཅན་གྱི་ས་གཞི་ལ་དུག་ཁྲག་དང་ཆུས་བྱུགས་ལ། དཀྱིལ་འཁོར་གྲུ་
གསུམ་པ་བྲི། དུག་ཁྲག་རོ་སོལ་སོགས་ཀྱིས་ནག་པོར་བྱུགས། དེའི་སྟེང་དུ་བུམ་
པ་ནག་པོ་མགུལ་ཆིངས་ནག་པོས་དཀྲིས། དུག་ཤིང་གིས་ཁ་རྒྱན་བྱས། རྒྱུན་་་་་
མེད་པའི་ཆུས་བཀང་། དེའི་ནང་དུ་མི་རུས་དང་། དུག་ཁྲག་གི་གུ་གུལ་སྐྱེ་རྩེ་་་་
བཞུགས། རང་ལྷར་བསྒོམ། བུམ་པའི་ནང་ལས་རླུང་། རཾ་ལས་མེ། བཻ་ལས་་་
ཆུའི་དཀྱིལ་འཁོར་བསྒོམ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། །
བགེགས་བཀུག་འཁོར་ལོའི་ལྟེ་བ་ལ་བཞག སྔགས་བཟླས། དེ་ལས་འོད་འཕྲོས།
• 177 ，



རླུང་གཡོས་མེ་སྦར་ཆུ་ཁོལ་བའི་རླབས་མེའི་འོད་ཀྱིས་བགེགས་སྲེག་པར་བསྒོམ་ལ་
སྔགས་བཟླས་ཏེ། དེའི་ཆུས་རེག་པ་ཙམ་གྱིས་ནད་གདོན་ལས་གྲོལ་བར་འགྱུར་རོ། །
རྣམ་འཇོམས་ཀྱི་འབྱུང་བཞི་ལ་བརྟེན་ནས་ལས་སྒྲུབ་ཚུལ་རྡོ་རྗེ་འཛིན་པ་བཟང་པོ་
བཀྲ་ཤིས་ཀྱིས་སྦྱར་བའི་རབ་བྱེད་བཅུ་དྲུག་པའོ། །བཀྲ་ཤིས་བདེ་ལེགས་ཕུན་་་་ །
སུམ་ཚོགས་གྱུར་ཅིག །། །།
• 178 •



༄༅། །ཕྱག་ན་རྡོ་རྗེ་གོས་སྔོན་ཅན་གྱི་ཆབ་ཀླུ་དང་
གདོན་སྒྲོལ་རྣམས་བཞུགས་སོ།
རྒྱལ་བ་ཀུན་གྱི་མཐུ་སྟོབས་ནི། །གཅིག་ཏུ་བསྡུས་ནས་རྒྱལ་བ་ཡི། །བསྟན་
པ་བསྲུང་བར་བཀའ་བསྒོས་པ། །གསང་བདག་རྡོ་རྗེ་འཛིན་ལ་བསྟོད། །ཕྱག་ན་
རྡོ་རྗེ་འགྲོ་བཟང་གིས་མངོན་པར་རྟོགས་པ་ཉམས་སུ་ལེན་པར་འདོད་པས། །
ཐོག་མར་ཁང་པ་བྱི་དོར་བྱས། འདིའི་བྲིས་སྐུ་སོགས་ཡོ་བྱད་རྣམས་ཚོགས་པར་་
བྱས། སྟན་བདེ་བ་ལ་འཁོད་ནས་སྐྱབས་འགྲོ་བྱས། རང་ཉིད་ཕྱག་ན་རྡོ་རྗེ་་་་་
གསལ་བའི་ཐུགས་ཀའི་ཧཱུྃ་ལས་འོད་འཕྲོས། ཕྱག་ན་རྡོ་རྗེ་ལ་སངས་རྒྱས་དང་་་་་
བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས། ལྕང་ལོ་ཅན་གྱི་གནས་
མཆོག་དམ་པ་ནས། །སོགས་ཀྱིས་བསྟོད། བཛྲ་པ་ཎི་ས་པཱ་རི་ཝ་ར་ཨརྒ་ནས།
ཤཔྟའི་བར་གྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། །སོགས་་་
ཀྱིས་རྒྱུན་བཤགས་བྱ། ཚད་མེད་བཞི་བསྒོམ། ཤུ་ནྱ་ཏའི་སྔགས་ཀྱིས་སྟོང་པར་
སྦྱངས། སྟོང་པའི་ངང་ལས་ཨ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར།
དེའི་སྟེང་དུ་ཡི་གེ་ཧཱུྃ་སྔོན་པོ་འོད་ཟེར་དང་བཅས་པ། དེའི་འོད་ཀྱིས་སེམས་ཅན་
གྱི་སྡིག་སྒྲིབ་སྦྱངས། ཕྱག་རྡོར་གྱི་སྐུར་བྱས་ཏེ། དེ་རྣམས་འོད་ཀྱིས་བསྡུས་ནས་
ཧཱུྃ་ལ་ཐིམ། དེ་ཡོངས་སུ་གྱུར་པ་ལས། རྡོ་རྗེ་རྩེ་ལྔ་པ་འོད་ཀྱི་འཕྲེང་བ་དང་་་་་་
བཅས་པར་གྱུར། དེ་ལས་འོད་འཕྲོས་སེམས་ཅན་ཐམས་ཅད་བཀུག དེ་ལ་ཐིམ་
པ་ཡོངས་སུ་གྱུར་པ་ལས། རང་ཉིད་ཕྱག་ན་རྡོ་རྗེ་ཆེར་འབར་བ་ཤིན་ཏུ་ཁྲོས་པ་་
བཅུ་དྲུག་ལོན་པའི་ན་ཚོད་ཅན། དྲག་ཅིང་ཁྲོ་བོའི་ང་རོ་དང་ལྡན་པ་ཀླུ་བརྒྱད་་་
ཀྱིས་བརྒྱན་པ། ཞལ་གཅིག་ཕྱག་གཉིས་པ། གཡས་རྡོ་རྗེ་རྩེ་ལྔ་པ་ཕྲག་པ་གཡས་
• 179 •



པའི་སྟེང་དུ་འཕྱར་བ། གཡོན་སྡིགས་མཛུབ་མཛད་པ། དར་སྔོན་པོའི་ན་བཟས་
སྟོད་གཡོགས་པ། སྟག་གི་པགས་པའི་ཤམ་ཐབས་ཅན། སྤྱན་གསུམ་དམར་ཞིང་
བཟླུམ་པ། མཆེ་བ་གཙིགས་པ། དབུ་སྐྲ་རལ་པའི་ཅོད་པན་ཅན། ཧ་ཧའི་སྒྲ་་་
སྒྲོག་པར་བསྒོམས། རང་ཉིད་ཀྱི་སྙིང་ཁར་ཧཱུཾ་སྔོན་པོ་བསམ། དེ་ལས་འོད་་་་་
འཕྲོས་པས་ལྕང་ལོ་ཅན་ནས་སྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཨརྒ་
ལ་སོགས་པས་མཆོད། ཛཧཱུྃ་བཾ་ཧོ༔དབྱེར་མེད་དུ་བྱས། རྒྱ་གཞུང་ན་རིགས་་་་་
བདག་གིས་རྒྱས་འདེབས་པ་མེད། བྱེད་ན་སླར་ཡང་ཧཱུྃ་ལས་འོད་འཕྲོས། རིགས་
ལྔ་སྤྱན་དྲངས་མཆོད་དེ་རྣམས་ཀྱིས་དབང་བསྐུར། ཆུ་ལྷག་མ་ཡོངས་སུ་གྱུར་པ་་་
ལས་མི་སྐྱོད་པས་དབུ་བརྒྱན་པར་གྱུར། རང་ཕྱག་རྡོར་གྱི་སྤྱི་བོར། ཟླ་བའི་སྟེང་
དུ་ཨོ་ཨ་དཀར་པོ། ལྐོག་མར་ཟླ་བའི་སྟེང་དུ་ཨཱཿདམར་པོ། སྙིང་ཁར་ཟླ་བའི་སྟེང་
དུ་ཧཱུཾ་སྔོན་པོ་བསམ། ཧཱུྃ་གི་མཐར་སྔགས་ཀྱིས་བསྐོར་བ་ལ་དམིགས་ནས་བཟླས་་
པ་བྱ་བ་ནི། ཨོཾ་ནི་ལཾ་བརྣ་ར་བཛྲ་པཱ་ཎི་ཧཱུཾ་ཧཱུཾ་ཕཊ། ཞེས་བཟླས་པའི་སྐྱོན་སྤངས་
ནས་བཟླས་པར་བྱའོ། །བཟླས་པས་སྐྱོ་ན་ཐུན་མཚམས་བྱའོ། །སྐབས་འདིའམ་་
རྒྱུན་དུ་གཏོར་མ་འབུལ་ན། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་
ངང་ལས་ཧཱུྃ་ལས་རིན་པོ་ཆེ་སྣོད་ཡངས་ཤིང་རྒྱ་ཆེ་བའི་ནང་དུ། ཁཾ་ལས་བྱུང་བའི་
གཏོར་མ། ཁ་མདོག་དྲི་རོ་བསམ་གྱིས་མི་ཁྱབ་པར་གྱུར། ཨོཾ་ཨཱཿཧཱུྃ་ལན་གསུམ་་
གྱིས་བྱིན་གྱིས་བརླབས་ནས། ཨོཾ་ཨ་ཀ་རོ་མུ་ཁཾ་སརྦ་དྷརྨ་ཎཾ་ཨ་དྱ་ནུ་པན་ན་ཏོད་
ཨོ་ཧཱུྃ་ཕཊ་སྭཱ་ཧཱ། ཞེས་པ་ལན་གསུམ་གྱིས་དབུལ། བསྟོད། ཡིག་བརྒྱ་བཟླས།
མཇུག་ཏུ། ཨོ་ཁྱོད་ཀྱིས་སེམས་ཅན་དོན་ཀུན་མཛད། སོགས་ཀྱིས་ཡེ་ཤེས་པ་་་་
གཤེགས་གསོལ་བྱའོ། །ཕྱག་ན་རྡོ་རྗེ་གོས་སྔོན་ཅན་གྱི་སྒྲུབ་ཐབས་སློབ་དཔོན་་་་་
འགྲོ་བཟང་སྙིང་པོའི་གཞུང་བཞིན། བྱ་བྲལ་བ་བཟང་པོ་བཀྲ་ཤིས་ཀྱིས་སྦྱར་བའི་
རབ་བྱེད་བཅུ་བདུན་པའོ། །
180 •



ཕྱག་ན་རྡོ་རྗེའི་དཀྱིལ་འཁོར་དུ་འཇུག་ཅིང་དབང་བསྐུར་ཆོ་ག་ནི། འགྲོ་་་
བཟང་སྙིང་པོའི་གཞུང་བཞིན་དུ། །དོན་གཉེར་རྣམས་ལ་ཁོ་བོས་བྱིན། །འདི་ལས་
སའི་ཆོ་ག སྟ་གོན་གྱི་ཆོ་ག དངོས་གཞིའི་ཆོ་ག མཇུག་གི་ཆོ་ག་དང་བཞི།
དང་པོ་ལ་ལྔ་ལས། ས་སྦྱང་སོགས་གཞན་བཞིན་བྱ། ས་སློང་བ་ནི།
དཀྱིལ་འཁོར་གྱི་དབུས་སུ་དྲིའི་ཐིག་ལེ་དང་མེ་ཏོག་གི་ཚོམ་བུ་བྱས། དེའི་མདུན་
དུ་མཆོད་པ་གཏོར་མ་བཤམས། ཨོཾ་ཨ་པྲ་ཏི་བི་ཨ་ཀཏྟ་ཧཱུཾ་ཛ། ཞེས་རྡོ་རྗེ་་་་་
བསྡམས་པའི་མཛུབ་མོ་གཉིས་བརྐྱངས་པ་ས་ལ་རེག་པར་བྱས་པས། སའི་ལྷ་མོ་་་
སེར་མོ་རྒྱན་ཐམས་ཅད་ཀྱིས་བརྒྱན་པ། ཕྱག་ན་བུམ་པ་འཛིན་པ་འཁོར་བཅས་་
སྤྱན་དྲངས། པྲ་ཐི་ཝི་དི་ཝ་ས་པཱ་རི་ཝ་ར་ཨརྒ་ནས། ཤཔྟའི་བར་གྱིས་མཆོད། །
ཨ་ཀ་རོས་གཏོར་མ་བྱིན། སྐྱོབ་པ་སངས་རྒྱས་ཐམས་ཅད་ཀྱིས། །སྤྱོད་པའི་ཚུལ་
གྱི་ཁྱད་པར་དང་། །ས་དང་ཕ་རོལ་ཕྱིན་རྣམས་ལ། །ལྷ་མོ་ཁྱོད་ནི་དཔང་དུ་གྱུར། །
སྐྱོབ་པ་ཤཱཀྱ་སེང་གེ་ཡིས། །ཇི་ལྟར་བདུད་ཀྱི་སྡེ་བཅོམ་པ། །དེ་བཞིན་བདག་་་་
གིས་བདུད་ཀྱི་དཔུང་། །ཕམ་པར་བྱས་ཏེ་དཀྱིལ་འཁོར་འབྲི། །ཞེས་ལན་གསུམ་
གསོལ་བ་བཏབ་པས། ཅི་དགའ་བ་བགྱིས་ཤིག་ཅེས་སྣང་བ་སྦྱིན་པར་གྱུར། དེ་་་
ནས་སྔར་ལྟར་མཆོད། བཛྲམུ གཤེགས་པར་གྱུར། ས་སྦྱང་བ་ནི་ཡུངས་དཀར།
ཆུ། ཐལ་བ། བ་བྱུང་རྣམས། ཨོཾ་བཛྲཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཅེས་
བརྗོད་ཅིང་། གཡས་བསྐོར་དུ་དབང་ལྡན་བརྩམས་ཏེ་གཏོར། ལག་པ་གཡས་པ་
མ་རེག་ལ་ཡིག་བརྒྱ་ཉེར་གཅིག་བཟླས་ཏེ། ས་འདིར་ཕྱག་ན་རྡོ་རྗེའི་དཀྱིལ་་་་་
འཁོར་བྲི་བར་བྱའོ། །ཞེས་བརྗོད་དེ་ས་བཟུང་ངོ༌། །དེ་ནས་དཀྱིལ་འཁོར་གྱི་་་་
དབུས་སུ་འདུག་ལ། ཧཱུྃ་ཡོངས་སུ་གྱུར་པ་ལས། རྡོ་རྗེ་ཆེན་པོ་ནམ་མཁའི་ཚད་་་་
དང་མཉམ་པ་ཁོང་སྟོང་བསམ། བསྲུང་འཁོར་དེའི་ནང་དུ་ཧཱུྃ་ལས་གཞལ་ཡས་
ཁང་གྲུ་བཞི་སྒོ་བཞི་རྟ་བབས་དང་བཅས་པ་སྐྱེད་ལ། དབུས་སུ་ཨ་ལས་ཟླ་བའི་་་
• 181 :



དཀྱིལ་འཁོར་ལ་བསྒོམ་པ་ནས། བཟླས་པའི་བར་སྒྲུབ་ཐབས་བཞིན་བྱ། ཡང་་་
སའི་ལྷ་མོར་མཆོད་ནས་གསོལ་བ་གདབ་པར་བྱ། དེ་ནས་སྒྲུབ་གྲོགས་ཀྱི་དབུས་་
དང་ཕྱོགས་བཞིར་མཎྜལ་བཤམས། དབུས་སུ་གོས་སྔོན་ཅན་སྔོན་པོར་བསམ་ལ།
རྡོ་རྗེ་དཀྱིལ་འཁོར་བྲི་བའི་ཕྱིར། །བདག་གིས་དཀྱིལ་འཁོར་ས་བཟུང་བ། །
སངས་རྒྱས་བྱང་ཆུབ་སེམས་དཔའ་ཡིས། །བདག་ལ་བྱིན་གྱིས་བརླབ་ཏུ་གསོལ། །
ཤར་ནས་ཕྱག་རྡོར་དཀར་པོར་བསམ་ལ། རྡོ་རྗེ་གོས་སྔོན་རིགས་ཀྱི་གཙོ། །
མཉམ་པའི་ངང་ལས་འབར་བའི་སྐུ། །ཞེ་སྡང་ཆེན་པོ་ཚར་གཅོད་ཕྱིར། །རྡོ་རྗེ་་
རིགས་ཀྱི་ས་བཟུང་མཛོད། །ལྷོ་ནས་སེར་པོས་ X། །རིན་ཆེན་གོས་སྔོན་རིགས་
ཀྱི་གཙོ། །མཉམ་པའི་ X། །ང་རྒྱལ་ཅན་རྣམས་གཞོམ་པའི་ཕྱིར། །རིན་ཆེན་
རིགས་ X། །ནུབ་ནས་དམར་པོ་ X། །འདོད་ཆགས་ X། །པདྨ་ X
མཛོད། །བྱང་ནས་ལྗང་ཁུས་ X། །ལས་ཀྱི་ X། །ཕྲག་དོག་ X། །སོགས་
བརྗོད། དེ་ནས་གཙོ་བོས་མིག་གཡས་པར། མ་ལས་ཉི་མ། གཡོན་པར་ཨ་ལས་
ཟླ་བ། རྐང་མཐིལ་གཉིས་སུ་རྡོ་རྗེ་བསྐྱེད་ནས་ལངས་ཏེ། ཨོཾ་སརྦ་ཏ་ཐ་ག་ཏ་ས་
ཐ་བནྡ་ནཾ་ཀ་རོ་མིད། ཞེས་ཕྱག་བྱ། དེ་ནས་རང་ལྷར་དམིགས་ནས། ཨོཾ་བཛྲ་་
ཨུཏིཥ་ཞེས་པས་ལྷ་ནམ་མཁར་བཏེག་ལ། ས་བསྲུང་བྱིན་རླབས་ནི། ཆོས་ཉིད་་
སྟོང་པ་གཉིས་མེད་ངང་ཉིད་ལས། །ནས། བགེགས་རྣམས་བརླགས་པར་འགྱུར་
བར་གདོན་མི་ཟ། །ཞེས་པའི་བར་བརྗོད་ནས། དེ་ཡང་རྣལ་འབྱོར་གྱི་དབང་
ཕྱུག་ཆེན་པོ་འདི་ཞེས་བྱ་བ་དང༌། སེམས་ཅན་རྣམས་བྱང་ཆུབ་འཐོབ་པར་བྱ་་་་
བའི་ཕྱིར། ས་ཕྱོགས་འདིར་བཅོམ་ལྡན་འདས་ཕྱག་ན་རྡོ་རྗེའི་དཀྱིལ་འཁོར་བྲི་་་
བར་འགྱུར་གྱི། ཁྱེད་ཅག་ལྷ་དང་ལྷ་མ་ཡིན་དང་། གནོད་སྦྱིན་དང་། སྲིན་བུ་
དང༌། ཤ་ཟ་དང་། འབྱུང་པོ་དང་། རྗེད་བྱེད་དང་། རྣོན་པོ་དང་། ལས་་་་
བསྲུལ་པོ་དང་། མཁའ་འགྲོ་དང་། རྒན་པོ་དང་། རྒན་མོ་འཁོར་དང་གཡོག་་
• 182 •



ཏུ་བཅས་པ་ཐམས་ཅད། འདིར་མི་གནས་པར་གཞན་དུ་སོང་ཞིག གང་དག་མི་
འགྲོ་བ་དེ་དག་ནི། ཕྱག་ན་རྡོ་རྗེའི་གཟུགས་གཉིས་སུ་མེད་པའི་ཡེ་ཤེས་ཀྱི་རྡོ་རྗེ་་
མེ་འབར་བ་འདིས་མགོ་བོ་ཚལ་བ་བརྒྱར་འགས་པར་འགྱུར་རོ། །ཨོ་ནི་ལ་སོགས་
ལན་གསུམ་བརྗོད་ཅིང་། གུ་གུལ་གྱི་དུད་པ་དང་རོལ་མོའི་མཚམས་རྔམ་བྱ།།
ཡུངས་དཀར་གྱིས་བྲབ། རྡོ་རྗེའི་རྐང་སྟབས་བརྒྱ་པའམ། མ་གྲུབ་ན། རྐང་་་་་
མཐིལ་སྣ་ཚོགས་རྡོ་རྗེར་བསྒོམས་ནས། ཧཱུྃ་བརྗོད་ཅིང་དཀྱིལ་འཁོར་གྱི་ས་ལ་ལན་
གསུམ་བསྐོར་ཞིང་། རང་གི་ལུས་ལས་ཁྲོ་ཚོགས་ཕྱུང༌། བགེགས་བསྐྲད་པར་་་་་
བསམ། དེ་ནས་ཧཱུྃ་ཞེས་བརྗོད་ནས། སྟེང་འོག་ཕྱོགས་མཚམས་རྡོ་རྗེའི་རང་་་་་་
བཞིན་དུ་བསམ་མོ། །དེ་ནས་ཕུར་བུ་དབུས་དང་མཚམས་སུ་བཀོད་ལ། ཨ་མྲྀ་་་
ཏས་བསངས། སྭ་བྷ་ཝས་སྟོང་པར་སྒོམས། སྟོང་པའི་ངང་ལས་ཐམས་ཅད་ཀྱང་།
སྟོད་ཕྱག་ན་རྡོ་རྗེ། གཡས་རྡོ་རྗེ་དང་གཡོན་སྡིགས་མཛུབ་མཛད་པ། སྨད་རྡོ་རྗེ་
རྩེ་གཅིག་པར་གྱུར། ཨོཾ་བཛྲ་ཀཱི་ལི་ཀཱི་ལ་ཡ་སརྦ་བིགྷན་བནྡྷ་ཧཱུྃ་ཕཊ། ཅེས་བརྒྱ་་
རྩ་བཟླས། དེ་ནས་དབུས་དང་གྲ་བཞིར་གདབ་པ་ནི། ཨོགྷ་གྷ། གྷ་ར་ཡ། གྷ་
ར་ཡ། སརྦ་དུཥཱ་ན་ཕཊ༔ ཀཱི་ལ་ཡ་ཀཱི་ལ་ཡ། སརྦ་པཱ་པཾ་ཕཊ བཛྲ་ཀཱི་ལ་ཡ།
བཛྲ་དྷ་རོད་ཨཛྷཱ་པ་ཡ་ཏི། ཀ་ཡ་ཝ་ཀ་ཙིཏྟཱ་ཀཱི་ལ་ཡ་ཧཱུྃ་ཕཊ། ཅེས་པས་བཏབ། །
ཨོ་བཛྲ་མུད་ག་ར་ཨ་ཀོ་ཊ་ཡ་ཧཱུྃ་ཕཊ༔ཅེས་པས་བརྡུང་། དེ་ནས་ཕུར་བུ་ལ་བསྲུང་
བསྐུས་བཅིངས། གུ་གུལ་གྱི་དུད་པས་བདུག མེ་ཏོག་གི་འཕྲེང་བ་གདགས། ཨོ་
བུདྷ་མི་ཏྲི་ཡཀྵ་ཧཱུྃ། ཞེས་པས་གོ་བསྐོན།།
དེ་ནས་སྟ་གོན་ལ་བཞི་ལས། ལྷ་སྟ་གོན་ནི། དཀྱིལ་འཁོར་བ་བྱུང་དང་དྲི་
བཟང་གིས་བྱུགས། སྐྱ་ཐིག་གདབ། དབུས་སུ་དྲིའི་ཐིག་ལེའི་སྟེང་དུ། མེ་ཏོག་
གི་ཚོམ་བུ་བཀོད་ལ། སྔར་ནམ་མཁར་བཏེགས་པའི་ལྷ། ཛཧཱུྃ་བཾ་ཧོཞེས་པས་་
ཕབ་ནས་བཞུགས་སུ་གསོལ། དེ་ལ་ཡེ་ཤེས་པ་འཇུག་པ་ནས། ཡི་གེ་གསུམ་གྱིས་
•183 •



བྱིན་གྱིས་བརླབས་པའི་བར་སྒྲུབ་ཐབས་བཞིན་བྱས། འོག་ན་བྱུང་བ་ལྟར་མཆོད་
པ་བྱིན་གྱིས་བརླབས། མཆོད་བསྟོད་བྱས་ནས། ཕྱག་ན་རྡོ་རྗེ་བཅོམ་ལྡན་འདས། །
རིགས་སྔགས་རྒྱལ་ལ་ཕྱག་འཚལ་ལོ། །སློབ་མ་རྣམས་ལ་བརྩེ་བ་དང༌། །ཁྱེད་་་་
རྣམས་ལ་ཡང་མཆོད་པའི་ཕྱིར། །ངས་ནི་དཀྱིལ་འཁོར་བྲི་བར་འཚལ། །བཅོམ་
ལྡན་བདག་ནི་གུས་པ་ལ། །དེ་བས་གནང་བར་མཛད་པར་རིགས། །ཞེས་པ་ལན་
གསུམ་གྱི་སྙན་གསན་དབབ་བོ། ། །
བུམ་པ་སྟ་གོན་ནི། བུམ་པ་གཉིས་ཚུལ་བཞིན་དུ་བཤམས། ཨ་མྲྀ་ཏས་་་་
བསངས། སྭ་བྷ་ཝས་སྦྱངས། སྟོང་པའི་ངང་ལས་བུམ་པ་ཧཱུྃ་ལས་གཞལ་ཡས་་་་
ཁང་གྲུ་བཞི་སྒོ་བཞི་རྟ་བབས་དང་བཅས་པའི་མཚན་ཉིད་ཐམས་ཅད་ཡོངས་སུ་་་
རྫོགས་པར་གྱུར། དེའི་ནང་དུ་ཁཾ་ལས་འོ་མའི་མཚོ། དེའི་དབུས་སུ་ཧཱིལས་སྣ་་
ཚོགས་པདྨ། དེའི་སྟེང་དུ་ཨ་ལས་ཟླ་བའི་གདན། དེའི་སྟེང་དུ་ཧཱུྃ་ལས་ཕྱག་ན་རྡོ་
རྗེ་སྒྲུབ་ཐབས་བཞིན་བསྐྱེད། ལས་བུམ་གྱི་ནང་དུ་ཟླ་བའི་སྟེང་དུ། ཧཱུྃ་ལས་་་་་་
བདུད་རྩི་འཁྱིལ་བ་ལྗང་ཁུ། ཞལ་གཅིག་ཕྱག་གཉིས་པ། གཡས་སྣ་ཚོགས་རྡོ་རྗེ་
བསྣམས་ཤིང་། གཡོན་ཐུགས་ཀར་སྡིགས་མཛུབ་མཛད་པ། གཡས་བསྐུམས་་་་་
གཡོན་བརྐྱངས་པའི་སྟབས་ཀྱིས་བཞུགས་པ། ཁྲོ་བོའི་ཉམས་ཐམས་ཅད་དང་་་་་
ལྡན་པར་གྱུར། ཨོཾ་བཛྲ་ཨ་གུ་ཤ་ཞེས་སོགས་ཀྱི་དེ་གཉིས་ལ་རང་འདྲའི་ཡེ་ཤེས་པ་
བཅུག མཆོད་བསྟོད་བྱས། རང་རང་གི་སྔགས་བརྒྱ་རྩ་བཟླས་ཏེ། བུམ་པར་ལྷ་
གནས་སོ།།
སྦྱིན་བསྲེག་སྟ་གོན་ནི། གྲུབ་ན་སྦྱིན་བསྲེག་བྱ། མ་གྲུབ་ན་ཡང་གཏོར་མ་
ཆ་གསུམ་གཏོང་། །
སློབ་མ་སྟ་གོན་ནི། སློབ་མ་རྣམས་ཁྲུས་བྱས། མེ་ཏོག་ཐོགས། སློབ་་་་་
དཔོན་ཕྱག་བྱས་ནས། དགའ་ཆེན་ཁྱོད་བདག་ནས་བཞུགས་སུ་གསོལ། ཞེས་་་་་
18，



པས་གསོལ་བ་གདབ། དེ་ནས་སློབ་དཔོན་གྱིས། ལ་ལ་གསང་སྔགས་སྒྲུབ་དོན་་
གཉེར། །འདི་ན་དཀྱིལ་འཁོར་འཇུག་པར་བྱེད། །བསོད་ནམས་འདོད་པས་དེ་་
ལས་གཞན། །གཞན་དག་འཇིག་རྟེན་གཞན་དོན་གཉེར། །འཇིག་རྟེན་ཕ་རོལ་་
དོན་གཉེར་བ། །དད་པ་མང་དུ་བྱེད་པ་ཡི། །བློ་ལྡན་དཀྱིལ་འཁོར་འཇུག་བྱ་ཡི། །
ཚེ་འདིའི་འབྲས་བུ་འདོད་མི་བྱ། །ཚེ་འདི་འདོད་པར་གྱུར་པ་ལ། །འཇིག་རྟེན་་
ཕ་རོལ་དོན་མི་འགྱུར། །འཇིག་རྟེན་ཕ་རོལ་དོན་གཉེར་བ། །འཇིག་རྟེན་འདི་ཡི་
འབྲས་བུ་རྒྱས། །ཞེས་ཀུན་སློང་བཅོས། དེ་ནས་བུ་ཚུར་ཤོག་ཅིག ཐེག་པ་ཆེན་
པོ་གསང་སྔགས་སྤྱོད་ཚུལ་གྱི་ཆོ་ག་ནི། ཁྱོད་ལ་ཡང་དག་བསྟན་པར་བྱ། །ཁྱོད་་་
ནི་ཚུར་བྱོན་སྣོད་ཡིན་གྱི། །སྐུ་གསུམ་འབྱུང་བའི་རྡོ་རྗེ་ཅན། །དུས་གསུམ་འབྱུང་
བའི་སངས་རྒྱས་རྣམས། །རྡོ་རྗེ་སྔགས་ཀྱི་མཐུ་ཡིས་ནི། །ཡང་དག་ཡེ་ཤེས་མཉམ་
ཉིད་བརྙེས། །གང་གི་ཤཱཀྱ་སེང་གེ་སོགས། །མཆོག་རྣམས་ཀྱིས་ཀྱང་བདུད་ཀྱི་སྡེ།།
མི་ཟད་ཆེན་པོ་སྟོབས་ཆེན་བཅོམ། །འཇིན་རྟེན་རྗེས་འཇུག་རྟོགས་ནས་ནི། །
འཁོར་ལོ་བསྐོར་ནས་མྱ་ངན་འདའ། །དེ་བས་ཀུན་མཁྱེན་འཐོབ་བྱའི་ཕྱིར། །བུ་
ཡིས་བློ་གྲོས་འདི་བགྱིས་ཤིག །ཅེས་སྤྲོ་བ་བསྐྱེད། །དེ་ནས། དཀོན་མཆོག་་་་
གསུམ་ལ་བདག་སྐྱབས་མཆི། ནས། སངས་རྒྱས་འགྲུབ་པར་ཤོག །ཅེས་པའི་་་
རྒྱུན་བཤགས་བྱ། དེ་ནས། སྐད་ཅིག་གིས་སློབ་མ་ཕྱག་རྡོར་དུ་བསྐྱེད་པའི། །
གནས་གསུམ་དུ། ཨོཾ་ཨཱཿཧཱུྃ་གི་ཡི་གེ་བསྒོམས། །དེ་ལ་ཉེར་སྤྱོད་ལྔས་མཆོད། །དྲི་
བཟང་བྱུགས་པའི་མཎྜལ་སྟེང་དུ་ལྟོས་མེད་དུ། ཨོ་བཛྲ་ཧ་ས་ཧ། བརྗོད། སོ་་་
ཤིང་གི་རྩེ་མོ་སོ་སོ་འཆོས་ཤིང་དོར་ནས་དངོས་གྲུབ་ཀྱི་ལྟས་བརྟག དེ་ནས་ཀུ་ཤ་
གཉིས་བསངས། བཛྲ་ཏིཀྵ་ན་ཁཾ། ཞེས་པས་ཆུང་བ་བསྔོས། ཆེ་བ་སྟན་དུ་སྦྱིན།
རྡོ་རྗེའི་མདུད་པ་གསུམ་དང་ལྡན་པའི་བསྲུང་སྐུད་དཔུང་པ་ལ་ཨ་མྲྀ་ཏ་བརྗོད་་་་
ནས་གདགས། དེ་ནས། འཇིག་རྟེན་དུ་ནི་ཀུན་མཁྱེན་བདག །ཅེས་སོགས་་་་
，185



བརྗོད་ནས་ཆོས་བཤད་ཅིང་སྤྲོ་བ་བསྐྱེད་དོ།།
དངོས་གཞིའི་ཆོ་ག་ལ་གསུམ་ལས། དང་པོ་ཐིག་མཚོན་བྱིན་གྱིས་བརླབ་པ་
ནི། དཀྱིལ་འཁོར་མཆོད་ནས་ནམ་མཁར་བཏེགས། ས་གཞི་དྲི་བཟང་གིས་་་་་
བྱུགས། ཐིག་ཚོན་རྣམས་དབུས་སུ་སྔོན་པོ། ཤར་དུ་དཀར་པོ་སོགས་མ་འཆོལ་་
བར་བཞག་ནས། ཐིག་ཚོན་སྔོན་པོ་ཧཱུྃ་ལས་ཕྱག་རྡོར་སྔོན་པོ། སེར་པོ་ཧཱུྃ་ལས་་་
ཕྱག་རྡོར་སེར་པོ་སོགས་ལྷར་བསྐྱེད། དིབ་ཏཥྛ་ཨཾ་ཀུ་ཤ་ཛ ཞེས་པས་སྟ་གོན་་
གྱི་ཐུགས་ཀ་ནས་ཐིག་མཚོན་བཀུག་ནས། མདུན་གྱི་ཐིག་ཚོན་སོ་སོ་ལ་བསྟིམ། །
ཨོ་སྐྱོ་ན་ཨ་ནུ་ག་ཏ་སརྦ་དྷརྨ་པྲ་ར་པྲ་ར་ཨ་ནུ་པྲ་བི་ཏྲ་སརྦ་དྷརྨ། བཛྲ་ཨཉྩ་ལི་ཨ་
ཅན་ཏ། ཨ་ནུ་པྲ་བི་ཏྲ། ཞེས་བརྗོད་ནས། དང་པོར་སོ་སོར། དེ་ནས་གཅིག་
ཏུ་བསྒྲིལ། དྲིས་བྱུགས་པའི་སྣོད་དུ་བཞག་མཆོད་པ་བྱ། ནི་ལཾ་བྷ་ར་བཟླས། །
ནམ་མཁར་བཞུགས་པའི་ལྷ་ལ་ཉེར་སྤྱོད་ཀྱིས་མཆོད། སློབ་དཔོན་ཁ་ཤར་ལ་་་་་
ཕྱོགས་པས་ལྟེ་བའི་ཐད་ནས་ཛ། ཞེས་བརྗོད་དེ་སློབ་མ་ལ་གཏད། དེས་ཀྱང་་
ཛ ཞེས་བརྗོད་དེ་ལྟེ་བའི་ཐད་དུ་བཟུང་སྟེ། སྤྱི་འགྲོ་ལྟར་ཐིག་འདེབས། རྡུལ་
ཚོན་ལ། ཨོཾ་བཛྲ་ཙི་ཏྲ་ས་མ་ཡ་ཧཱུྃ། ཞེས་པ་བཟླས། སློང་བའི་ཕྱག་རྒྱུ་མཉེས་་་
ནས། རྡུལ་ཚོན་རྣམས་འབར་བར་གྱུར་ཅིག ཧི་ཧི་བརྗོད་ནས། དགྱེ་བ་ནི་་་་་
དབུས་སུ་སྣ་ཚོགས་པདྨ་དང་། ཟླ་གདན་ལ། ཕྱག་མཚན་སོགས་སྔོན་པོ།
ཕྱོགས་ཤར་དཀར་ལྷོ་སེར། ནུབ་དམར་བྱང་ལྗང་། དབུས་ནག མདའ་ཡབ་་་་
ལྗང་ཁུར་བཤད། གཞན་སྤྱི་དང་མཐུན། མེ་རི་ཚུན་བྲིའོ། །ཐིག་ཚོན་གྱི་ཡེ་ཤེས་
པ་མཆོད་ནས། གཤེགས་གསོལ་གཞན་དང་འདྲའོ། ། །
གཉིས་པ་སྒྲུབ་ཅིང་མཆོད་པ་ནི། དཀྱིལ་འཁོར་བརྒྱན་པ། མཆོད་པ་་་་་
བཤམས་པ་སོགས་བྱས་ནས་རང་ཉིད་དཀྱིལ་འཁོར་གྱི་ཤར་དུ་འཁོད། བདག་་་་
བསྐྱེད་སྒྲུབ་ཐབས་བཞིན་བསྒོམས་ནས། མཆོད་བསྟོད་བྱས་ནས་མདུན་བསྐྱེད་་་
• 186 •



སྒྲུབ་པ་ནི། རྡུལ་ཚོན་གྱི་དཀྱིལ་འཁོར་ལ་ཨ་མྲྀ་ཏས་བསངས། སྭ་བྷ་ཝས་སྦྱངས།
སྟོང་བའི་ངང་ལས་གསེར་གྱི་ས་གཞིའི་སྟེང་དུ་རི་རབ་གྲུ་བཞི་པ། རིན་པོ་ཆེ་རང་
བཞིན་ཅན་གྱི་སྟེང་དུ། གྲུ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི་སྒོ་་་
བཞི་མཚན་ཉིད་ཐམས་ཅད་ཡོངས་སུ་རྫོགས་པའི་དབུས་སུ། སྣ་ཚོགས་པདྨའི་་་་
སྟེང་དུ་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ནག་པོ་དེ་ལས་འོད་འཕྲོས།
ཞེས་པ་ནས། བཟླས་པ་ལ་ཐུག་གི་བར་སྒྲུབ་ཐབས་བཞིན་བྱ། ཡེ་ཤེས་པ་འཇུག་
པའི་སྐབས་སུ་སྟ་གོན་གྱི་ལྷ་ཕབ་ནས་བསྟིམ། མཆོད་རྫས་བསངས་སྦྱངས་བྱས།
སྟོང་པའི་ངང་ལས་ཨ་ལས་བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་
དུ། ༀ་ལས་བྱུང་བའི་མཆོད་རྫས་རྣམས་དྭངས་ཤིང་ཐོགས་པ་མེད་པར་གྱུར། །
ཨརྒཨཱཧཱུཾ་ནས་ཤཔྟའི་བར་གྱིས་བྱིན་བརླབས་བྱས་ནས། སྟོང་གསུམ་འདིའམ་་་་
ཞེས་སོགས་ཀྱི་ཉེར་སྤྱོད་ལྔ་དང་། ཁ་དོག་དབྱིབས་ལེགས་ཀྱིས་འདོད་ཡོན་ལྔ་་་་
དང་། ་བདེ་བར་གཤེགས་པ་ཐམས་ཅད་ལ། ཞེས་སོགས་ཀྱིས་རྒྱལ་སྲིད་སྣ་་་་
བདུན་ཕུལ་ནས་བསྟོད་པ་ནི། ལྕང་ལོ་ཅན་གྱི་གནས་མཆོག་དམ་པ་ན། །གསང་
སྔགས་རིགས་སྔགས་ཀུན་གྱི་བདག་པོ་སྟེ། །ལོག་འདྲེན་བགེགས་ཀྱི་ཚོགས་རྣམས་
འཇོམས་མཛད་པའི། །བཅོམ་ལྡན་རྡོ་རྗེ་བསྣམས་ལ་ཕྱག་འཚལ་བསྟོད། །བཅོམ་
ལྡན་ཕྱག་ན་རྡོ་རྗེ་ནི། །སྐུ་མཆོག་འབར་བའི་འོད་ཟེར་ཅན། །གདུག་པའི་ཚོགས་
རྣམས་འཇོམས་མཛད་པའི། །རྡོ་རྗེ་བསྣམས་ལ་ཕྱག་འཚལ་ལོ། །གསུང་མཆོག་
X། །ངག་གི་ཞི་བའི་ཚོགས་ X། །ཐུགས་མཆོག་ X། །ཡིད་ཀྱི་ x། །
དུས་གསུམ་སངས་རྒྱས་ཐམས་ཅད་ཀྱི། །མཁྱེན་བརྩེ་མཐུ་སྟོབས་གཅིག་བསྡུས་པ།
གཉིས་མེད་ཡེ་ཤེས་རྡོ་རྗེ་ཡིས། །གདུག་པ་འཇོམས་ལ་ཕྱག་མཚལ་ལོ། །ཁྱོད་ཀྱི་་
བ་སྤུའི་བུ་ག་ནས། །བརྗིད་ལ་རྔམས་པའི་ཁྲོ་ཚོགས་ཀྱིས། །བསྟན་ལ་གནོད་པའི་
དགྲ་བགེགས་ཀུན། །འཇོམས་མཛད་ཁྱོད་ལ་ཕྱག་འཚལ་ལོ། །ཁྱོད་ཀྱི་སྐུ་ལ་་་་་
་
• 187 •



བརྒྱན་པ་ཡིས། །སྡུག་པའི་ཀླུ་བརྒྱད་ཁ་རླངས་ཀྱིས། །བསྟན་ལ་སྡང་བའི་གདུག་
པ་ཀུན། །མྱོས་ཤིང་བརྒྱལ་བར་མཛད་ལ་འདུད། །ཁྱོད་ཀྱི་གསུང་གི་ང་རོའི་་་་
དབྱངས། །འབྲུག་སྟོང་ལྡིར་བའི་སྒྲ་སྒྲགས་པས། །ནག་ཕྱོགས་བདུད་རྣམས་་་་་
ཐམས་ཅད་ལ། །གནམ་ལྕགས་ཆར་པ་འབེབས་ལ་འདུད། །དབུ་སྐྲ་དམར་སེར་
གྱེན་དུ་བརྫེས། །སྤྱན་གསུམ་དུས་མཐའི་མེ་ལྟར་འབར། །ཁྲོ་ཞིང་རྔམ་པའི་ཞལ་
གདངས་པ། །འཇིགས་པའི་མཆེ་བ་གཙིགས་ལ་འདུད། །གཡས་བསྐུམས་གཡོན་
བརྐྱངས་འགྱིང་བའི་སྟོབས། །ཤིན་ཏུ་གཏུམ་པའི་ཁྲོ་གཟུགས་ཀྱིས། །གདུག་པའི་
ཚོགས་རྣམས་ཐམས་ཅད་ལ། །གཡོན་པའི་ཕྱག་གིས་སྡིགས་ལ་འདུད། །གྲུབ་ན་
སྦྱིན་བསྲེག་བྱ། །དཀྱིལ་འཁོར་པ་ལ་གཏོར་མ་སྒྲུབ་ཐབས་ལྟར་ཕུལ། ཕྱི་རོལ་དུ་
ཆ་གསུམ་གཏོང་། །ཉེ་རེག་བྱ། ནང་དུ་སྙིང་པོ་བཟླས་ཤིང་འོངས། རང་ཧཱུྃ་་་་
མཛད་ཀྱི་ང་རྒྱལ་གྱི་དཀྱིལ་འཁོར་དུ་རྡོ་རྗེ་ཤུགས་ཀྱི་འཇུག་པས་ཞུགས། ལྷག་་་་
ཆད་ཀྱི་ཉེས་པ་ཞིག་ཕྱིར། །ཡིག་བརྒྱ་བཟླ་ཞིང་བསྐོར་བ་བདུན་བྱས། ཨོ་མཆོག་
ཏུ་བདེ་བའི་སེམས་ནི་རོལ་པར་ལྡན། །སྒེག་པའི་ཕྱག་གིས་བཅོམ་ལྡན་འདས་ལ་
འཁྲིལ། །ཛཧཱུྃ་བཾ་ཧོཧི་ཧི་ཧི མགོན་པོ་མཉེས་པའི་མེ་ཏོག་བཞེས་ཞེས་སུ་་་་
གསོལ། །པྲཏིབཛྲ་ཧོ ཞེས་བརྗོད་དེ་དབུལ། ནུབ་ནས་ཧཱུྃ་མཛད་ཀྱི་ང་རྒྱལ་གྱི་
སྒོ་དབྱེ་བའི་ཕྱག་རྒྱ་དང་། ཨོཾ་བཛྲ་ཛོད་གྷ་དྲ་ས་མ་ཡ་པྲ་བེ་ཤ་ཡ་ཧཱུྃ། ཞེས་ཤར་
སྒོ་དབྱེ། དེ་བཞིན་དུ་གཞན་གསུམ་ཡང་དབྱེ། ཕྱག་འཚལ་ནས་མེ་ཏོག་དེ་མགོ་
ལ་བཞག་ནས་འོག་ནས་བྱུང་བ་ལྟར་བདག་འཇུག་བླངས། ལྷ་ལ་ཕྱག་བྱས།
གནང་བ་ནོད་པར་བྱས་ཏེ། བདག་མིང་འདི་ཞེས་བགྱི་བ་ནི། །རྡོ་རྗེ་སློབ་དཔོན་
དཀའ་ཐུབ་ཆེ། །སེམས་ཅན་རྣམས་ལ་ཕན་པའི་ཕྱིར། །སློབ་མ་རྣམས་ནི་འཇུག་
པར་འཚལ། །ཞེས་ནོད། སློབ་མར་དབང་བསྐུར་བ་ནི། སློབ་མས་ཁྲུས་བྱས། །
སློབ་དཔོན་ལ་མཎྜལ་ཕུལ། ལག་ཏུ་མེ་ཏོག་བཟུང་ནས། སྤྱོད་ལམ་ལེགས་པར་་
• 188 •



བསྲུང་། བླ་མ་ཆེན་པོ་ཁྱོད་ཀྱིས་ནི། །བྱང་ཆུབ་ཆེན་པོའི་ལམ་སྟོན་པའི། །
བསམ་གྱིས་མི་ཁྱབ་ཡོན་ཏན་སྣོད། །དབང་བསྐུར་དམ་པར་མཛད་དུ་གསོལ། །
ཨོ་ཙཀླུ་བནྟོ་བ་ར་མ་ན་ཡ་ཧཱུྃ་ཕཊ། གདོང་གཡོགས་ཤིང་སློབ་མ་ཕྱག་རྡོར་དུ་་་་་
བསྐྱེད། གནས་གསུམ་དུ་ཡི་གེ་གསུམ་བཀོད། དེས་ལུས་ཀྱི་ནང་གསལ་བར་བྱས་
པར་བསམ། དཀོན་མཆོག་གསུམ་ལ་བདག་སྐྱབས་མཆི། །ཞེས་སོགས་དང་།
སངས་རྒྱས་བྱང་ཆུབ་སེམས་དཔའ་སོགས་ཀྱི་རིགས་ལྔའི་སྡོམ་པ་བཟུང་། ས་མ་
ཡ་ཨ། སྙིང་ཁར་ཟླ་བའི་སྟེང་དུ་རྡོ་རྗེ་དཀར་པོ་རྩེ་ལྔ་པ། གྱེན་དུ་འགྲེང་བའི་་་་
རྣམ་པ་ཅན་དུ་གྱུར། ཨོཾ་སུ་ར་ཏ་ཧཱུཾ། སདྷི་བཛྲ་ཡ་ཐཱ་སུ་ཁཾ། ཞེས་པས་བརྟན་་་
པར་བྱས། བུ་ཧ་ཧ་ཧེ་ཧེ་ཞེས་པས་ནང་དུ་ཞུགས། དེ་ལ་དམ་ཚིག་གི་བསྒྲགས་་
པ་ནི། མཐུ་སྟོབས་ཕྱག་ན་རྡོ་རྗེ་ནི། །ཁྱོད་ཀྱི་སྙིང་ལ་ཡང་དག་ཞུགས། །ཚུལ་་་
འདི་སྨྲ་བར་མ་བྱེད་ཅིག །གལ་ཏེ་ཚུལ་འདི་སྨྲས་ན་ཡང་། །དེ་མ་ཐག་ཏུ་དྲལ་ཏེ་
གཤེགས། །དྲི་བཟང་གི་ཆུ་སྦྱིན་ལ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་
འདས་ན་སྲེག་པར་བྱེད། །དམ་ཚིག་བསྲུང་ན་དངོས་གྲུབ་སྟེར། །རྡོ་རྗེ་བདུད་
རྩིའི་ཆུ་འཐུང་ཞིག །མགོ་བོར་རྡོ་རྗེ་བཞག .ང་ནི་ཁྱོད་ཀྱི་ཕྱག་རྡོར་ཏེ། །ང་ཡི་
བསྒོས་པའི་ལས་ཉོན་ཅིག །གལ་ཏེ་ཁྱོད་ཀྱིས་བརྙས་ན་ནི། །དམ་ཚིག་འདི་ཡིས་
བསྲེག་པར་བྱེད། །ཚ་བ་ཆེན་པོའི་གནས་སུ་བསྲེག །སློབ་མས་མེ་ཏོག་ལག་ཏུ་་་
བཟུང་ནས། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་ལ།
བདག་ལ་ཕྱག་ན་རྡོ་རྗེ་འབབ་པར་མཛད་དུ་གསོལ། སློབ་དཔོན་གྱི་ཐུགས་ཀའི་
ཧཱུཾ་ལས་འོད་འཕྲོས་པས། ཕྱོགས་བཅུའི་སངས་རྒྱས་བྱང་སེམས་ཐམས་ཅད་ཕྱག་
རྡོར་གྱི་རྣམ་པར་སྤྱན་དྲངས། སློབ་མའི་ལུས་ལ་བཅུག ཡང་སློབ་དཔོན་གྱི་་་་་
ཐུགས་ཀ་ནས་ཨ་དམར་པོ་བྱུང་། སློབ་མའི་སྙིང་ཁར་ཞུགས་པར་བསམ་ཞིང་།
སློབ་དཔོན་གྱིས་སྙིང་པོའི་མཇུག་ཏུ་ཨ་བཏགས་པ་བརྗོད་ཅིང་། རོལ་སྒྲ་དྲག་ཏུ་
• 189 •



བྱའོ། །ཏིཥྛ་བཛྲ་ཞེས་བརྗོད་ཅིང་། རྡོ་རྗེ་མགོ་བོར་བཞག་ནས་བརྟན་པར་བྱས།
མིག་དར་དང་བཅས་པས། བར་སྣང་གི་ཁོག་བལྟས་ནས་ལུང་བསྟན། པཏིབཛྲ་
ཧོས་མེ་ཏོག་དབུལ། སློབ་དཔོན་གྱིས་པྲ་ཏི་བྷཱི་ཧ་ན་ཧཱུཾ། ཨེ་མཾ་ས་སྣ་མ་ཧཱ་བ་ལ།
ཞེས་དབང་བསྐུར། ཕྱག་ན་རྡོ་རྗེ་དེང་ཁྱོད་ཀྱི། །མིག་འབྱེད་པར་ནི་བརྩོན་པར་
མཛད། །ཕྱེ་བས་ཐམས་ཅད་མཐོང་གྱུར་པས། །རྡོ་རྗེ་མིག་ནི་བླ་ན་མེད། །ཧེ་་་
བཛྲ་པཱ་ཤེ གདོང་གཡོགས་བཀྲོལ། སློབ་མ་ཕྱག་རྡོར་དུ་བསྐྱེད་ལ། རང་བཞིན་
རྣམ་དག་བདག་ཉིད་ལས། །དཔའ་བོ་དབང་ཕྱུག་མ་ཡི་གནས། །དྲི་མེད་རང་་་་
བཞིན་དཀྱིལ་འཁོར་ནི། །བུ་ཁྱོད་ཀྱིས་ནི་བལྟ་བར་བགྱིས། །མེ་རིས་ནས་་་་་
བརྩམས་ཏེ་ལྷའི་བར་བསྟན། དབང་དངོས་གཞི་ལ། ཆུ་ཅོད་པན། རྡོ་རྗེ།
དྲིལ་བུ་མིང་དབང་། སློབ་དཔོན་གྱི་དབང་། འདོགས་དང་བཅས་པ་ལྔ་ལས།
དང་པོ་ནི། བྱང་ཆུབ་རྡོ་རྗེ་སངས་རྒྱས་ལ། །མཆོད་ཆེན་ཇི་ལྟར་བསྩལ་པ་ལྟར། ། ་
བདག་ཀྱང་བསྒྲལ་བའི་དོན་གྱི་ཕྱིར། །ནམ་མཁའི་རྡོ་རྗེ་དེང་བདག་གསོལ། །
ཞེས་གསོལ་བ་གདབ། དེ་ནས་བུམ་ཆུ་བསངས་སྦྱངས་ནས། སྟོང་པའི་ངང་ལས་
བུམ་ཆུ་མི་སྐྱོད་པ་སྔོན་པོ། གཡས་ས་གནོན་དང་། གཡོན་མཉམ་བཞག་གི་ཕྱག་
རྒྱ་ཅན། རྡོ་རྗེ་སྐྱིལ་ཀྲུང་མཛད་པ། རྒྱུན་ཐམས་ཅད་ཀྱིས་བརྒྱན་པར་གྱུར། །
རང་འདྲའི་ཡེ་ཤེས་པ་ཞུགས་པ་ཀུན་ལ་འདྲེས། མཆོད་པ་ལྔས་མཆོད། དེ་ཉིད་
བཞུས་པ་ལས་བྱུང་བའི་ཆུར་གྱུར། རྡོ་རྗེ་དབང་བསྐུར་ཆེན་པོ་ནི། །ཁམས་་་་་
གསུམ་པ་ཡི་ཕྱག་བྱས་པ། །གསང་གསུམ་བཞི་ལས་བྱུང་བ་ཡི། །རྡོ་རྗེ་གོས་སྔོན་
ཆུ་དབང་སྦྱིན། །ཨོ་ནི་ལཾ་བྷ་ར་ཨ་བྷི་ཥིཉྩ་མི། །ཞེས་ཆུ་བླུད་ཅིང་གཏོར་རོ། །
གཉིས་པ་ནི། དབུ་རྒྱན་བསངས་སྦྱངས་བྱས་ནས། སྟོང་པའི་ངང་ལས་རིན་་་་་
འབྱུང་སེར་པོ། གཡས་མཆོག་སྦྱིན་དང་། གཡོན་མཉམ་བཞག མན་འདྲ།
སངས་རྒྱས་ཡོན་ཏན་ལས་བྱུང་བ། །ཡིད་བཞིན་ནོར་བུ་འབར་བ་ཆེ། །བསམ་པ་
• |90 •



ཐམས་ཅད་འབྱུང་བའི་གནས། །རིན་ཆེན་གོས་སྔོན་དབང་བསྐུར་རོ། །ཨོ་རཏྣ་
ཀུ་ཁ་མུ་ཀུ་ཊ་ཨབྷིཥཉྩ་མི། དབུ་རྒྱན་གོན། གསུམ་པ་ནི་རྡོ་རྗེ་གསང་བ་སོགས་་
གོང་བཞིན་ལས། འོད་དཔག་མེད་ཕྱག་གཉིས་མཉམ་བཞག་གི་ཕྱག་རྒྱ་ཅན་་་་་་
སོགས་འདྲ། སངས་རྒྱས་ཀུན་གྱི་རྡོ་རྗེའི་དབང་། །དེ་རིང་ཁྱོད་ལ་བསྐུར་བྱས་་་
པས། །སངས་རྒྱས་ཐམས་ཅད་རབ་སྒྲུབ་ཕྱིར། །པདྨའི་རྡོ་རྗེ་གོས་སྔོན་བཟུང་། །
ཨོཾ་པདྨ་ན་ལཾ་བྷ་ར་དྷ་ར་བཛྲ་པཱ་ཎི། ཨ་བྷི་ཥིཉྩ་མི། ཞེས་རྡོ་རྗེ་སྦྱིན། བཞི་པ་ནི། །
དྲིལ་བུ་བསངས་སྦྱངས། སྟོང་པའི་ངང་ལས་དོན་འགྲུབ་ལྗང་ཁུ། གཡས་སྐྱབས་
སྦྱིན་དང་། གཡོན་མན་གོང་བཞིན་ལ། ཆོས་ཀུན་སྒྱུ་མ་སྒྲ་བསྒྲགས་ཏེ། །སྟོང་
བའི་དོན་ལས་སད་པར་བྱེད། །རྡོ་རྗེ་དྲིལ་བུས་དབང་བསྐུར་བས། །ལས་ཀྱི་གོས་
སྔོན་དབང་ཐོབ་ཤོག །ཨོ་ཀརྨ་ནི་ལཾ་བྷ་ར་དྷ་ར། ཨ་ཏི་ས་ཏི་ཏ་ཨ་བྷི་ཥཉྩ་མི། །
ཞེས་དྲིལ་བུ་སྦྱིན། ལྔ་པ་ནི། རྡོ་རྗེའི་མིང་ནི་བླ་ན་མེད། །ཅིས་ཀྱང་མི་ཚུགས་མི་
གཤེགས་དབང་། །བླ་མེད་བྱང་ཆུབ་ངེས་ཐོབ་པ། །བདེ་གཤེགས་གོས་སྔོན་་་་་་
དབང་ཐོབ་ཤོག །ཨོ་བུདྷ་ནི་ལཾ་བྷ་ར་དྷ་ར་ན་མ་ཨ་བྷི་ཥིཉྩ་མི། སློབ་དཔོན་་་་་
དབང་ནི། མི་ལོག་འཁོར་ལོའི་དབང་སྩོལ་ཅིག །དཀྱིལ་འཁོར་ལྷ་ཡི་དེ་ཉིད་་་་་
དང་། །སྔགས་དང་ཕྱག་རྒྱའི་དེ་ཉིད་རྣམས། །བདག་གི་སློབ་དཔོན་བགྱིས་པར་
འཚལ། །ཞེས་གསོལ་བ་གདབ། དེ་ནས། གསང་བ་བྱང་ཆུབ་སེམས་ཀྱི་ཆུ། །
ལྷ་ཡི་ཆུ་ནི་དག་པ་སྟེ། དྲི་མེད་རྡོ་རྗེ་ཆུ་ཡི་དབང་། །རྡོ་རྗེ་རིགས་མཆོག་ཆུ་་་་
དབང་སྦྱིན། །བཛྲ་ཨབྷི་ཥིཉྩ X། ཞེས་ཆུ་དབང་བསྐུར། དེ་ནས། ཧཱུྃ།
ཐོག་མཐའ་མེད་པ་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་
བཟང་པོའི་ཀུན་བདག་ཉིད། །རྡོ་རྗེ་སྙིང་པོའི་བདག་པོའི་གཙོ། །ཡང་དག་ཐོག་
མ་མེད་པ་ཡི། །སྐྱེས་བུ་ཆེན་པོ་བཅོམ་ལྡན་འདས། །ཨོཾ་བཛྲ་ཨབྷི་ཥིཉྩ་ X།
ཞེས་རྡོ་རྗེའི་དམ་ཚིག་སྦྱིན། འདི་དེ་སངས་རྒྱས་ཐམས་ཅད་ཉིད། །ཁྱེད་ཀྱིས་་་་
• 19། •



ཀྱང་ནི་རྟག་ཏུ་བཅངས། །ཤེས་རབ་དབྱངས་ཀྱི་རྗེས་འགྲོར་བསྙད། །བྱང་ཆུབ་
མཆོག་ཏུ་རྒྱལ་བ་བཞེད། །ཨོཾ་བཛྲ་ཨ་ཏི་པ་ཏིནྟཾ། ཨ་བྷི་ཥིཉྩ X། དྲིལ་བུའི་་་་
དམ་ཚིག་སྦྱིན། ཕྱག་རྒྱའི་དམ་ཚིག་ནི། ཐབས་དང་ཤེས་རབ་གཉིས་མེད་རྒྱུ། །
མི་ཕྱེད་རྡོ་རྗེའི་ངོ་བོ་ཉིད། །མཁྱུད་པའི་དམ་ཚིག་ཕྱག་རྒྱ་སྟེ། །ཁྱོད་ཀྱིས་ཀྱང་ནི་
རྟག་ཏུ་བཅངས། །ༀ་ཀརྨ་མུ་ཏྲ་ཨ་བྷི་ཥིཉྩ X ། དཀྱིལ་འཁོར་གྱི་དེ་ཉིད་ནི།
མི་མཉམ་མེད་པའི་གྲུབ་བཞི་བ། །དྲན་དང་དབང་པོ་སྒོ་བཞི་ཡིན། །བསམ་་་་་
གཏན་རྣམས་ཀྱི་རྟ་བབས་བཞི། །ཏིང་ངེ་འཛིན་གྱི་བཤད་པ་ཡིན། །ཁ་ཁྱེར་ལ་་
བརྟེན་ལྷ་མོ་མཆོག །ལྷ་མོས་མཆོད་པ་བཟུང་རྣམས་ཡིན། །སྣ་ཚོགས་ས་ཡི་་་་་
བརྒྱན་རྣམས་ཀུན། །བསམ་པ་ཐམས་ཅད་རྫོགས་བྱེད་པའོ། །སངས་རྒྱས་ཐམས་
ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཕྱག་ན་རྡོ་རྗེའི་རྣམ་པར་ཤར་བ་ཡིན་ནོ། །
སློབ་དཔོན་གྱི་ལས་རིམ་ནི། ས་ཆོག སྟ་གོན དཀྱིལ་འཁོར་བྲི་སྒྲུབ། དབང་
བསྐུར། རབ་གནས། སྦྱིན་བསྲེག ཕྱིར་བཟློག་གཏོར་མ་ལ་སོགས་པ་ལ་མཁས་
པ་ཡིན་ནོ། །མཎྜལ། དེ་བ་གུ་རུ་ཨབྷི་ཥིཉྩ བཟླས་ལུང་ནི། བཅོམ་ལྡན་བདག་
གི་ཟུང་ལགས་ཀྱི། །བཅོམ་ལྡན་བདག་ལ་བྱིན་གྱིས་རློབས། །ཞེས་གསོལ་བ་་་་་
བཏབ། བླ་མ་དང་ཕྱག་རྡོར་ཐ་མི་དད་པའི་ཐུགས་ཀ་ནས་སྔགས་འཕྲེང་བྱུང་། །
ཞལ་ནས་འཐོན། སློབ་མ་ཕྱག་རྡོར་དུ་གསལ་བའི་ཁར་ཞུགས། སྙིང་ཁར་འཁོད་
པར་བསམས་ནས། ཨོཾ་ནི་ལཾ་བྷ་ར་དྷ་ར་སོགས་ཀྱི་རྗེས་བཟློས་ལན་གསུམ་བྱ།།
བཅོམ་ལྡན་འདི་ལ་བཙལ་ལགས་ཀྱི། །འདི་ལ་བྱིན་གྱིས་བརླབ་ཏུ་གསོལ། །ཞེས་
སོགས་བརྗོད་ཅིང་མེ་ཏོག་མགོ་བོར་བཞག སེམས་ཅན་ཀུན་ལ་ཕན་པའི་ཕྱིར། །
འཇིག་རྟེན་ཀུན་ལ་ཐམས་ཅད་དུ། །ཇི་ལྟར་སྣ་ཚོགས་འདུལ་གྱུར་པ། །ཆོས་ཀྱི་་
འཁོར་ལོ་རབ་ཏུ་བསྐོར། །ཞེས་ཕྱག་མཚན་གྱི་དབང་སྦྱིན། ལུང་བསྟན་ནི། ཀྱི།
འདོད་ཆགས་རྡོ་རྗེ་རྫོགས་སངས་རྒྱས། ཞེས་གསོལ་ནས་སིདྷི་ས་མ་ཡ་ཧཱུཾ། བྷུར་
•92 •



བྷུ་བ་སྭཱ་ཧཱ། དེ་ནས་སངས་རྒྱས་དང་བྱང་ཆུབ་སེམས་དཔའ་དང་འཕགས་པ་་་་
ཐམས་ཅད་ཀྱིས་མགྲིན་གཅིག་ཏུ་ཡང་དག་པའི་བྱང་ཆུབ་ཏུ་ལུང་བསྟན་ཏེ། །
མཆོག་སྦྱིན་གྱི་ཕྱག་རྒྱ་ཆེན་པོའི་མཐུ་དང་སྔགས་ཀྱི་མཐུས་ངེས་པར་འོང་གི དད་
པར་བགྱིས་ཤིག ཅེས་ལུང་བསྟན་པར་བྱའོ། །རྗེས་ཀྱི་ཆོ་ག་ལ། མཆོད་བསྟོད་
བྱས། འདོད་པའི་དོན་ལ་གསོལ་བ་གདབ། ཡིག་བརྒྱ་བཟླས། བཟོད་པར་་་་་
གསོལ། གཤེགས་གསོལ་བྱས་ནས། ཨ་ཀ་རོའི་སྔགས་བརྗོད་ཅིང་། མཚོན་རྒྱུ་
བ་སོགས་སྤྱི་དང་མཐུན། ཕུར་བུ་སྟོན། བགེགས་རྣམས་ཀྱི་རྨ་གསོས་པར་བསམ།
ཐིག་ཤུལ་བསྲུབས་ནས་བཀྲ་ཤིས་པར་བྱའོ། །ཕྱག་རྡོར་གྱི་དཀྱིལ་འཁོར་ལ་འཇུག་
ཅིང་དབང་བསྐུར་བའི་རྣམ་གཞག་འདི་འགྲོ་བཟང་གི་གཞུང་གཞིར་བཞག་བགྱིས་
ནས། མང་དུ་ཐོས་པའི་བཙུན་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་་་་
བཅོ་བརྒྱད་པའོ། །
བླ་མ་དམ་པ་རྣམས་དང་བཅོམ་ལྡན་འདས་ཕྱག་ན་རྡོ་རྗེ་ལ་ཕྱག་འཚལ་ལོ། །
དེ་ལ་ལོ་རྒྱུས་བརྗོད་དང་དཀྱིལ་འཁོར་འབྲི། །རྫས་དགོད་བསྲུངས་དང་བྱིན་་་་་
རླབས་ཏེ། །སྦྱོར་མཆོག་སྡོམ་དུ་བསྡུས་པའོ། །སྔོན་བཅོམ་ལྡན་འདས་ཤཱཀྱ་ཐུབ་
པ་བཞུགས་པའི་དུས། རྒྱ་གར་ན་ཆོས་པ་རིགས་གསུམ་སྟེ། དུར་ཁྲོད་པ། ཤིང་་
དྲུང་པ། བླ་གབ་མེད་པ་ཞེས་བྱ་བ་ལས། དེར་དགེ་སློང་གཅིག་གིས་དུར་ཁྲོད་པ་
བྱས་ནས། དུར་ཁྲོད་ན་ཆོས་ཡིད་ལ་བྱེད་ཀྱིན་ཡོད་པ་ལས། ཡུལ་ཕྱོགས་དེར་ས་
ཚིག་ཐན་པ་ཆེན་པོ་བྱུང་ནས། དེར་ཡུལ་མི་རྣམས་ཀྱིས་བྲམ་ཟེ་མཚན་མཁན་ལ་
མཚན་བརྟགས་པས། མཚན་མཁན་མོ་གཅིག་ན་རེ། གཞན་སུས་ཀྱང་མ་ལན།
དུར་ཁྲོད་ཀྱི་དགེ་སློང་ཡ་གིས་ཉེས་པ་ཡིན་ཟེར་རོ། །མི་རྣམས་ཀྱི་ཅི་ཕན་དྲིས་པས།
མཚན་མཁན་མོས་ན་རེ། །དགེ་སློང་བཀྲོངས་ན་ཕན་ཟེར་རོ། །དེར་ཡུལ་མི་་་་
རྣམས་ཕན་ལ་རེ་ནས། དགེ་སློང་དཀྲོང་དུ་ཕྱིན་ནས། དགེ་སློང་ལ་སྨྲས་པ།
• 193 •



ཡུལ་འདིའི་ས་ཚིག་པའི་ཐན་པ་ཆེན་པོ་འདིར་བརྟགས་པས། ཁྱོད་ཀྱིས་ལན་ཟེར་
བར། ཁྱོད་གསོད་པ་ཡིན་ཟེར་བས། དགེ་སློང་ན་རེ། འདི་ངས་མ་ལན་གྱིས།
ལུང་པའི་མདོ་མ་གི་ན་ཀླུ་ནག་པོ་གཅིག་ཁྲོས་ནས་འདུག་པས། མ་གིས་ལན་ནོ།
མ་གི་ལ་ངས་གཏོར་མ་སྦྱིན། མཆོད་པོ་ཆེན་པོ་བྱས་ལ་ཆར་ཆེན་པོ་མཐོང་བྱས་་་
པས། ཆར་ཆེན་པོ་འོངས་པར་གདའ་ཡི། ངས་མ་ལན་པས་མ་གསོད་བྱས་པས།
ཅིས་ཀྱང་ལན་ཟེར་ནས་གསོད་ཟེར་རོ། །དེར་དགེ་སློང་གིས་གསོད་པར་ཤེས་ནས།
དམོད་བོར་བ། ངས་ཉེས་པ་མ་བྱས་པར་གསོད་པ། ང་སྐྱེ་བ་ཕྱི་མ་ཡུལ་འདིའི་་
ལོ་ཐོག་མ་རུངས་པར་བྱེད་པའི་ཀླུ་གདུག་པ་ཅན་ཞིག་ཏུ་སྐྱེ་བར་གྱུར་ཅིག ཅེས་
སྨོན་ལམ་བཏབ་བོ། །དེ་ནས་མི་རྣམས་ཀྱིས་དགེ་སློང་བསད་པས། དགེ་སློང་དེ་
སྔོན་གྱི་སྨོན་ལམ་གྱི་དབང་གིས། ཡུལ་དེར་ཀླུ་མ་རུངས་པ་གཅིག་ཏུ་སྐྱེས་ནས། །
སེར་བ་ཆེན་པོ་ཕབ་སྟེ། སོག་མ་ཡང་མེད་པར་བྱས་པས། མིང་ཡང་སོག་མེད་་་
ཅེས་གྲགས་སོ། །དེ་ནས་བཅོམ་ལྡན་འདས་ཀྱིས་ཡུལ་ཕྱོགས་དེའི་མི་ལ་སོགས་་་་
སྙིང་རྗེ་བར་དགོངས། ཀླུའི་རྒྱལ་པོ་སོག་མ་མེད་ཀྱང་དམྱལ་བར་འགྲོ་བར་་་་་
གཟིགས་ནས། ཕྱག་ན་རྡོ་རྗེ་ལ་བཀའ་བསྩལ་པ། ཕྱག་ན་རྡོ་རྗེ་ཁྱོད་ཀྱིས་ཀླུ་མ་་
རུངས་པ་འདི་སངས་རྒྱས་ཀྱི་བསྟན་པ་ལ་གནས་པར་གྱིས་ཤིག ཅེས་བཀའ་་་་
བསྩལ་པས། ཕྱག་ན་རྡོ་རྗེས་བཅོམ་ལྡན་འདས་ལ་གུས་པའི་ཡིད་ཀྱིས་ཕྱག་བཙལ་
ཏེ་གསོལ་བ། བཅོམ་ལྡན་འདས་ཙི་ཙི་ཛཱ་ལ་གསོ་བའི་ཕྱིར། ཀླུ་ཡི་དཀྱིལ་འཁོར་
བཤད་དུ་གསོལ། ཞེས་གསོལ་བས། བཀའ་བསྩལ་བ། ལེགས་སོ་ཕྱག་ན་རྡོ་རྗེ་
ཁྱོད། །གསལ་བར་བཤད་ཀྱིས་གུས་པས་ཉོན། །ཤིན་ཏུ་ཉམས་དགའི་ས་ཕྱོགས་
སུ། །བགེགས་ལ་སོགས་པ་བསྐྲད་བྱ་སྟེ། །དེ་ནས་དཀྱིལ་འཁོར་བྲི་བ་ནི། །ཁྲུ་་་
ཕྱེད་ནས་ནི་ཁྲུ་དོའི་བར། །གང་ཡང་རུང་བའི་ས་གཞི་ལ། །དཀྱིལ་འཁོར་གྲུ་་་་
བཞི་སྒོ་བཞི་རྟ་བབས་མེད་པའི་ས་སྤྱི་དང་མཐུན་པའི་ཐིག་གདབ་པའི་དབུས་སུ་་
• |9.



ཆ་ཕྲན་གསུམ་གྱི་བསྐོར། དེའི་ཕྱིར་གཅིག་གིས་བསྐོར། དེའི་ཕྱིར་བཞིས་བསྐོར་
བ་ལ། པད་འདབ་བྱེད། དེའི་ཕྱི་ཕྱེད་མར་བགོས་ནས། ལྷ་རྣམ་གྲུ་བཞི་ཉིས་་
རིམ་བྱེད། ཚོན་དགྱེ་བ་ནི། དབུས་ཀྱི་ལྟེ་བ་ནག་པོ། དེའི་ཕྱིའི་མུ་ཁྱུད་སྔོན་པོ།
པད་འདབ་སེར་པོ། ལྷ་རྣམ་ནང་མ་ལྗང་ཁུ། ཕྱི་མ་ཤར་དཀར་ལྷོ་སེར་ནུབ་་་་་
དམར་བྱང་སྔོ། མཚན་མ་འགོད་པ་ནི། འོག་ནས་བྱུང་བ་ལྟར་རང་རང་གི་་་་་
གཟུགས་དགོད་པའམ། ཡང་ན་ཕྱག་རྡོར་ལ་ཧཱུཾ་མཐིང་ནག གཞན་རྣམས་རང་
རང་གི་མདོག་ཅན། ཡང་ན་རང་རང་གི་མདོག་ཅན་གྱི་ཚོན་སྤུངས་བྱེད། ཐིག་
རྡོག་པའི་ཚེ་ཕྱག་རྡོར་སྔགས་བཟླས་ལ་བགེགས་སྐྲད། རྫས་གསོག་པའི་ཚེ། །
མདོས་ནག་པོའི་ཐ་མ་ལ་ནད་པའི་ལུས་ཀྱི་དྲི་མ་འདྲེས་པའི་མི་གཟུགས་དང་།
གླུད་རྫས་རྣམས་འབྲུ་སྣ་དང་དར་སྣ་སོགས་གང་འབྱོར་གྱིས་བསྐོར་བ་ཡང་ལོགས་
གཅིག་ཏུ་བཞག དེ་ནས་གཟུགས་བརྙན་འགོད་པར་བྱ། དབུས་སུ་ཕྱག་ན་རྡོ་་་
རྗེའི་གཟུགས། །མདུན་དུ་སྔགས་བདག་གཟུགས་བྱས་ཏེ། །འདབ་མ་བརྒྱད་ལ་་
ཀླུ་ཆེན་བརྒྱད། །གྲུ་ཆད་བཞི་ལ་མཛོ་ཏོལ་བརྒྱད།- །གཉན་གྱི་རིགས་སུ་ཤེས་པ་བྱ།།
ལྷ་རྣམ་དང་ནི་སྒོ་བཞི་ལ། །རིགས་བཞིའི་ཀླུ་ཚོགས་དགོད་པར་བྱ། །རྒྱལ་རིགས་
དཀར་ལ་རྗེ་རིགས་སེར། །བྲམ་ཟེ་དམར་པོ་དམངས་རིགས་སྔོ། །མཚམས་སུ་་་
གདོལ་པ་ནག་པོ་འགོད། །འདིའི་ཕྱིར། སྦྲུལ་ཤར་དཀར་སྦལ་པ་ལྷོ་དཀར་པོ་་་་
དང་། ལྕོང་མོ་ནུབ་ཉ་མོ་དཀར་མོ་བྱང་དང་། ཆུ་རྟ་ཆུ་ལུག་ཆུ་གླང་ནི། །ལྷོ་་་
ནུབ་བྱང་དུ་སེར་དམར་ལྗང་། །མཚམས་བཞིར་ནག་པོ་དགོད་པར་བྱ། །སྦྲུལ་་་
མགོའི་ཕྱི་ཕྱོགས་དག་ཏུ་ནི། །ས་བདག་ས་སྲིན་སྣ་ཚོགས་གཟུགས། །ལེགས་པར་
བྲིས་བྱས་དགོད་པར་བྱ། །གསོལ་བ། རྒྱན་རྣམས་འགོད་པ་ཇི་ལྟར་ལགས། །
བཀའ་བསྩལ་པ། རྒྱན་དང་རྫས་འགོད་རིམ་པ་ནི། །རྣལ་འབྱོར་ཁ་ནི་ནུབ་ཏུ་་་
བལྟ། །མདུན་དུ་མཆོད་པ་སྣ་ལྔ་བཤམས། །ཤར་ལྷོ་མཚམས་སུ་གཏོར་མ་གཉིས། །
• 195 •



ལྷོ་ནུབ་ཁྲུས་བུམ་བཞག་པར་བྱ། །ནུབ་བྱང་མཚམས་སུ་རྨ་བྱ་གཟུགས། །བྱང་་་
ཤར་མཚམས་སུ་བདུད་རྩི་བཞག །བྱང་དུ་ཧོམ་ཤིང་བསྒྲེངས་ལ་བཞག །ལྷོ་ནུབ་
ནད་པའི་འདུག་ས་བཞག །ནུབ་ཏུ(མ་ཡིག་ཆད།) བྱས་ལ་བཞག །ཧོམ་གྱི་་་
ནད་རྐྱེན་ཧོམ་ཡང་བཞག །སྦྱོར་བའི་ཆ་རྐྱེན་རང་སར་བཞག །དར་རམ་རས་་
ཀྱིས་ཡོལ་བས་བཅད། །སྤོས་དང་ཙན་དན་དྲི་ཡིས་བཀང་། །བ་དམར་འོ་མ་་་་
རྟག་ཏུ་བཟུང་། །གཙང་མའི་གོས་དང་ཟས་ཟའོ། །འདོད་ཆགས་ནལ་རྩོག་ལ་་་
སོགས་སྤངས། །བུམ་པའི་ཆུས་ནི་རྟག་ཏུ་བཀྲུ། །དགོས་པའི་རྫས་ནི་མ་ལུས་་་་་
བསགས། །དེ་ནི་རྫས་དགོད་རིམ་པའོ། །གསོལ་བ། བགེགས་བསྲུངས་བྱིན་་་་་
རླབས་ཇི་ལྟར་ལགས། བཀའ་བསྩལ་པ། བདུད་རྩི་འཁྱིལ་བར་བསམ་བྱས་ལ། །
སྔགས་དང་ཕྱག་རྒྱས་བསྐྲད་པར་བྱ། །ན་མོ་རཏྣ་ཏྲ་ཡཱ་ཡ། ན་མོ་ཙཎྜ་བཛྲ་པཱ་ན་
ཡེ། མ་ཧཱ་ཡཀྵ་སེ་ན་པ་ཏ་ཡེ། ཏདྱ་ཐཱ། ཨོཾཤྲཱི་ཧ་ན་གླི་ཧ་ན། བརྙ་བརྙ། ཧ་ན་
ཧ་ན། ཨ་མྲི་ཏི་ཧཱུཾ་ཕཊ། བགེགས་ཀྱི་ཚོགས་རྣམས་དབྱེ་བར་བསམ། །བྱིན་གྱིས་
བརླབ་པར་བྱ་བ་ནི། །བདུད་རྩི་འཁྱིལ་བའི་སྔགས་ཀྱིས་བསངས། ཨོཾ་ཨམྲྀ་ཏ་ཧཱུྃ་
ཕཊ། གཏོར་སྣོད་ཏྲ་ལས་རིན་པོ་ཆེ་རྣམས་ལས་གྲུབ་པ་མཛེས་པར་བསམ།
རྣམ་ལྔའི་སྔགས་ཀྱི་བྱིན་བརླབ་ཀྱིས། བསངས་ཤིང་ཁྱད་པར་ཅན་དུ་རློབས། །
གཏོར་མ་བྱིན་གྱིས་བརླབ་པ་ནི། །གཏོར་བཏགས་ཧ་ཧོ་ཧཱིགསུམ་བསམ། །
གསུམ་ལས་འོད་ཟེར་རབ་འཕྲོས་པས། །ཧ་ཡི་ཁ་མདོག་ངན་པ་སེལ། །ཧོ་ཡིས་་
རོ་ཡི་ཉེས་སྐྱོན་བསལ། །ཧིཡིས་དྲི་ཡི་ཉེས་སྐྱོན་བསལ། །བདུད་རྩིར་བསམ་ལ་
བྱིན་གྱིས་བརླབས། །ཨོཾ་ཨཱཿཧཱུྃ། བདུད་རྩི་ཁྱད་པར་ཅན་དུ་བརླབས། གསོལ་པ།
ལྷ་སྐྱེད་སྤྱན་དྲངས་གདན་དབུལ་དང་། །ཕྱག་འཚལ་མཆོད་དང་གཏོར་མ་དང་། །
བསྟོད་དང་ནད་གསོ་བཤགས་པ་དང༌། །གདོན་དང་ནད་གྲོལ་ཁྲུས་བྱས་དང་། །
བྲབ་དང་བསྲུང་བ་དངོས་གཞིའི་བསྡོམས། །རབ་སྐྱེས་སྤྱན་དྲངས་གདན་དབུལ་
• 196 •



དང་། །ཕྱག་འཚལ་མཆོད་བསྟོད་དུག་གདོན་གཞོམས། །གསོ་སྦྱངས་བཤགས་་་
དང་སྨོན་ལམ་དང་། །གཤེགས་གསོལ་རིམ་པ་བཤད་དུ་གསོལ། །བཀའ་བསྩལ་
པ། དང་པོ་ལྷ་སྐྱེད་པའི་རིམ་པ་ནི། །ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷ་བ་ཨདྨ་ཀོཉ་ཧཾ།
ཞེས་པས་ཐམས་ཅད་སྟོང་པར་བསམ། དེ་ནས། ཧཱུྃ་ལས་གཞལ་ཡས་ཁང་། གྲུ་
བཞི་ལྷ་རྣམ་སྒོ་བཞི་དང་། །འདབ་བརྒྱད་པདྨ་སྦྲུལ་མགོས་བརྒྱན། །བུམ་པའི་་་
ནང་དང་དེའི་དབུས་ཀྱི་ལྟེ་བ་ལ། ཡི་གེ་མཐིང་ནག་ཧཱུྃ་གཅིག་བསམ། །མདུན་་་་
དང་ཕྱོགས་མཚམས་པདྨ་ལ། །ཕ་གུ་རིམ་པས་བསྒོམ་པར་བྱ། །དེ་ནི་གཟུགས་་་
བརྙན་ཐམས་ཅད་ལ། །ཡི་གེ་ཕུ་པའི་རྣམ་པར་བསྒོམས། །དེ་ནས་དབུས་ཀྱི་ཧཱུྃ་་
ལས་ནི། . །འཕྲོ་འདུའི་འོད་དུ་བཞུགས་པ་ལས། །བཛྲ་ཞེས་པའི་སྒྲ་བརྗོད་པའི། །
རྡོ་རྗེ་སྔོན་པོ་རྩེ་ལྔ་པ། །ལྟེ་བར་ཧཱུྃ་གིས་མཚན་པ་བསྒོམས། །དེ་ལས་འོད་ཟེར་་་
འཕྲོས་འདུས་ནས། །བཛྲ་པཱ་ཎི་ཧཱུྃ་བརྗོད་པས། །བདག་ཉིད་ཕྱག་ན་རྡོ་རྗེ་་་་་
བསྒོམས། །ཞལ་གཅིག་ཕྱག་གཉིས་སྐུ་མདོག་སྔོ། །སྤྱན་གསུམ་ཞལ་གདངས་མཆེ་
བ་གཙིགས། །ཕྱག་གཡས་རྡོ་རྗེ་རྩེ་ལྔ་འཕྱར། གཡོན་པ་སྡིགས་མཛུབ་ཐུགས་་་་
ཀར་མཛད། །སྐུ་མདོག་སྔོན་པོ་རབ་ཏུ་འབར། །སྐུ་ལ་དར་སྔོན་ན་བཟའ་གསོལ། །
དབུ་སྐྲ་སེར་པོ་གྱེན་དུ་འཁྱིལ། །སྐུ་སྟོད་སེང་གེའི་པགས་པ་དང་། །སྐུ་སྨད་སྟག་
གི་ཤམ་ཐབས་ཅན། །ཞབས་གཉིས་བགྲད་པ་ཀླུ་རྣམས་མནོན། །སྦྲུལ་དང་རིན་
ཆེན་སྐུ་ལ་བརྒྱན། །དབུ་ལ་རྒྱལ་རིགས་སྦྲུལ་དཀར་ཁྲ། །མགུལ་ལ་བྲམ་ཟེ་སྦྲུལ་་
དམར་ཁྲ། །དཔུང་པར་རྗེ་རིགས་སྦྲུལ་སེར་ཁྲ། །སྐེད་པར་དམངས་རིགས་སྦྲུལ་སྔོ་
ཁྲ། །མགོ་བོ་ཁར་བཅུག་ཟ་བ་པོ། །ཕྱག་ཞབས་གདོལ་པ་ནག་ཁྲས་བརྒྱན། །སྐུ་
ལ་ཡེ་ཤེས་མེ་དཔུང་འབར། །མཐོང་བ་ཙམ་གྱིས་ཀླུ་ལ་སོགས། །སྐྲག་མཛད་དེ་་
འདྲའི་ཁྲོ་བོ་སྒོམས། །ཐུགས་ཀར་ཨ་ལས་ཟླ་དཀྱིལ་སྒོམས། །དེ་སྟེང་ས་བོན་ཧཱུཾ་
སྒོམས་ལ། །དེའི་མཐའ་མ་སྔགས་ཀྱིས་བསྐོར། བུམ་པ་ལ། གཟུངས་ཐག་་་་
• 197 •



བཏགས་ལ་སྔགས་ནི་མང་དུ་བཟླའོ། །ཏདྱ་ཐཱ། ནི་ལཾ་བྷ་ར་དྷ་ར་བཛྲ་པཱ་ཎི་རཏྣ་
ས་ཡ་ཏི་སྭཱ་ཧཱ། དེ་ལས་འོད་འཕྲོས་ཕུ་དགུ་ལ། །ཕོག་པས་ཕུ་རྣམས་འོད་དུ་གཞུ།།
ཀླུ་ཆེན་དགུ་རུ་བསམ་པ་ཞི། །མདུན་གྱི་སྔགས་བདག་རྒྱལ་པོ་ནི། །ཞལ་གཅིག་་་
ཕྱག་གཉིས་སྐུ་མདོག་སེར། །སྐུ་སྟོད་མི་ལ་སྐུ་སྨད་སྦྲུལ། །དེ་ཡི་ཐུགས་ཀར་པད་
ཉིའི་སྟེང་། །ཕུ་ཡིག་ཁ་མདོག་སེར་པོ་སྒོམས། །དེ་ཡི་མཐའ་ལ་སྔགས་ཀྱིས་སྐོར། །
ཨོ་སྤུ་ར་སྤུ་ར་མ་ཧཱ་ཀྲོ་དྷི་ཧཱུྃ། སིདྷི་སིདྷི་ཕོ་ཊ་ཡ་ཧཱུྃ་ཕཊ་སྭཱ་ཧཱ། དེ་བཞིན་ཕུ་་་་་
བརྒྱུད་གཞུ་བ་ལས། །ཀླུ་(མདོག་ནག་པོ་ལག་པ་གཉིས་ཐལ་མོ་སྦྱར་བའམ། ཡང་ན་འོག་ཏུ་་་་
བསྟོད་པའི་སྐབས་བཞིན།) ཆེན་བརྒྱད་དུ་བསམ་པར་བྱ། །གཞན་ཡང་ཕུ་རྣམས་གཞུ་བ་
ལས། །གཉན་(མཛོ་ཏོལ་ནག་པོ།）དང་རིགས་ལྔའི་ཀླུ་རྣམས་དང་། །ས་(སྦྲུལ་སོགས།）
བདག་ས་སྲིན་སྣ་ཚོགས་པས། །རང་རང་གཟུགས་གཞན་ངོ་བོ་བསམ། །དེ་ནི་་་་
སྐྱེད་པའི་རིམ་པའོ། །དེ་ནས་སྤྱན་དྲངས་བྱ་བ་ནི། ཐུགས་ཀའི་ཧཱུཾ་དང་ཕུ་རྣམས་
ལས། །འོད་འཕྲོས་རང་རང་དང་འདྲ་བའི། །ཡེ་ཤེས་པ་རྣམས་སྤྱན་དྲངས་ཧཱུྃ། །
ལྕང་ལོ་ཅན་གྱི་ཕོ་བྲང་ནས། །བཅོམ་ལྡན་ཕྱག་ན་རྡོ་རྗེ་ནི། །སྐུ་མདོག་འཇིགས་
པ་མི་ཟད་པ། །ཞལ་བགྲད་མཆེ་གཙིགས་ང་རོ་ཅན། །ལུས་ལ་ཀླུ་ལྔའི་རྒྱན་གྱིས་
བརྒྱན། །ཀླུ་རྒྱལ་འདུལ་བའི་མཐུ་བོ་ཆེ། །དེང་གི་གནས་མཆོག་དམ་པ་འདིར། །
སྤྱན་འདྲེན་མཆོད་ཀྱིས་གཤེགས་སུ་གསོལ། །སྔོན་གྱི་སྐལ་པ་བཟང་པོ་ལ། །སྟོན་་་
པ་རྣམ་གཉིས་སྤྱན་ལམ་དུ། །ཇི་ལྟར་ཁས་བླངས་དམ་བཅས་བཞིན། །སྔགས་་་
བདག་སྤྱན་འདྲེན་གཤེགས་སུ་གསོལ། །མཐའ་ཡས་འཇོག་པོ་སྟོབས་ཀྱི་རྒྱུ། །
རིགས་ལྡན་ནོར་ལྡན་དུང་སྐྱོང་དང་། །པདྨ་ཆུ་ལྷ་ལ་སོགས་པའི། །རྒྱ་མཚོ་་་་
ཡངས་པའི་དཀྱིལ་ཤེད་ནས། །འདུག་པའི་གཉན་ཆེན་མཛོ་ཏོལ་བརྒྱུད། །དེང་
གི་གནས་མཆོག་དམ་པ་འདིར། །སྤྱན་འདྲེན་མཆོད་ཀྱིས་གཤེགས་སུ་གསོལ། །
ཨེ་ཧྱ་ཧི་བྷ་གྷ་ཝན་བཛྲ་པཱ་ཎི། མཧཱ་ཀ་རུ་ཎི་ཀ་ཏྲི་བྱ་སརྦ་ན་ག་རཱ་ཛ་ས་པཱ་རི་ཝ་་་
• 198



ར་ས་མ་ཡ་ཛས། རང་རང་གི་དམ་ཚིག་པ་དང་གཉིས་སུ་མེད་པར་གྱུར། ཐུགས་
ཀའི་ས་བོན་ལས་འོད་ཟེར་འཕྲོས་པས། རང་བཞིན་གྱིས་སྐྱེད་པ་ལས། །
དབྱིངས་དང་ལས་ཀྱི་དགུག་ལ་བསྟིམ། །དེ་ནི་སྤྱན་འདྲེན་པའི་རིམ་པའོ། །དེ་
ནས་གདན་ཕུལ་ཏེ། །རིན་ཆེན་འཚེར་བས་བརྒྱན་པ་ནི། །འཇའ་ཚོན་དཔེ་ལ་་་
ལེགས་བཀོད་འདྲ། །ཕོ་བྲང་ཡིད་འོངས་དམ་པ་འདིར། །གདན་ཡང་ཚིམ་པར་
གདིང་ལགས་ཀྱིས། །རིམ་བཞིན་ཡངས་པར་བཞུགས་སུ་གསོལ། །པདྨ་ས་མ་ཡ་ཧཱུྃ། །
ཞེས་པས་གདན་དབུལ་ལོ།།
ཕྱག་འཚལ་བའི་རིམ་པ་ནི། ཀླུ་ཡི་རྒྱལ་པོ་སངས་རྒྱས་བཅོམ་ལྡན་འདས་ལ་
ཕྱག་འཚལ་ལོ། དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། ཀླུ་ཡི་རྒྱལ་པོ་སོག་མ་་་་
མེད་ལ་ཕྱག་འཚལ་ལོ། མཐའ་ཡས་ X། འཇོག་པོ་ལ་ X། སྟོབས་ཀྱི་རྒྱུ་ལ་
X། རིགས་ལྡན་ལ་ X། །ནོར་རྒྱས་ལ་ X། དུང་སྐྱོང་ལ་ X། པདྨ་ལ་
X། །ཆུ་ལྷ་ལ་ X ། གཉན་ཆེན་པོ་མཛོ་ཏོལ་བརྒྱད་ལ་ X། སྤྲུལ་བའི་་་་་
གཉེན་འབུམ་སྡེ་ལ་ X། ཤར་ཕྱོགས་ཀྱི་ཀླུ་རྒྱལ་རིགས་ལ་ X། ལྷོ་ཕྱོགས་ཀྱི་་
ཀླུ་རྗེའུའི་རིགས་ལ་ X། ནུབ་ཕྱོགས་ཀླུ་བྲམ་ཟེའི་རིགས་ལ་ x ། བྱང་ཕྱོགས་
ཀྱི་ཀླུ་དམངས་རིགས་ལ་ X། མཚམས་ཀྱི་ཀླུ་གདོལ་པ་ཅན་རྣམས་ལ་ X.།
སྟེང་ཕྱོགས་ཀྱི་ཀླུ་རྣམས་ལ་ X ། འོག་ཕྱོགས་ཀྱི་ཀླུ་རྣམས་ལ་ X། བར་གྱི་ཀླུ་
རྣམས་ལ་ X ། ས་སྟེང་གི་ཀླུ་རྣམས་ལ་ X། སྲིད་པ་གསུམ་དུ་གཏོགས་པའི་་
ཀླུ་རྣམས་ལ་ X། ས་བདག་ས་སྲིན་ཀླུ་སྲིན་སོགས་ཏེ་ཡུལ་ཕྱོགས་འདི་ན་གནས་
པ་རྣམས་ལ་ X། གཞན་ཡང་ཀླུ་གཉན་གྱི་རིགས་སུ་གཏོགས་པ་མ་ལུས་ཤིང་་་་
ལུས་པ་མེད་པ་རྣམས་ལ་ཕྱག་འཚལ་ལོ། །
དེ་ནས་མཆོད་པ་འབུལ་བ་ནི། བཅོམ་ལྡན་ཕྱག་ན་རྡོ་རྗེ་དང་། །ཀླུ་ཆེན་་
དགུ་པོ་འཁོར་བཅས་ལ། །འཇིག་རྟེན་སྲི་ཞུའི་ཚུལ་གྱིས་ནི། །ཕྱག་དང་ཞབས་་་
• 199



གཉིས་གསིལ་བར་མཛོད། །གཙང་ཞིང་གཙང་མར་སྦྱར་བ་ཡི། །ལྷ་རྫས་བཟང་
པོའི་ཡོན་ཆབ་འདི། །འཕགས་པ་དཀོན་མཆོག་གསུམ་པོ་དང་། །བཅོམ་ལྡན་་་་
ཕྱག་ན་རྡོ་རྗེ་དང༌། །ཀླུ་ཆེན་དགུ་པོ་འཁོར་བཅས་ལ། །ཡོན་བདག་དད་པས་་་་་
འབུལ་ལགས་ཀྱི། །བཞེས་ནས་བར་ཆད་ཞི་བར་མཛོད། །དེས་འགྲེའོ། བཛྲ་པཱ་
ཎི་སརྦ་ན་ག་རཱ་ཛ་ཨ་ཧ་ར། །པུ་ཙ་མེ་གྷ་ས་མུ་དྲ་ས་མ་ཡ་ཧཱུྃ། དྷུ་པེ། པུཊྚེ། ཨ་
ལོ་ཀེ གྷནྡྷེ། ནི་ཝི་ཏེ། གོང་མ་བཞིན་ཀུན་ལ་སྦྱར། དེ་ནས་གཏོར་མ་འབུལ་་
བར་བྱ་སྟེ། ལྕང་ལོ་ཅན་གྱི་ཕོ་བྲང་ནས། །བཅོམ་ལྡན་ཕྱག་ན་རྡོ་རྗེ་ནི། །ས་་་་་
བཅུའི་བྱང་ཆུབ་སེམས་དཔའ་འཁོར་དང་བཅས། །འཇིགས་པའི་ཚུལ་ཅན་ཀླུ་་་
བརྒྱད་རྒྱན་གྱིས་བརྒྱན། །ལྷ་སྲིན་སྡེ་བརྒྱུད་དོན་སྙིང་སྤར་གྱིས་འདེབས། །ལོག་ ་
འདྲེན་གདོན་གྱི་ཚོགས་རྣམས་འཇོམས་མཛད་པ། །དམ་རྫས་བདུད་རྩིའི་གཏོར་
མ་འདི་འབུལ་གྱི། །སྐུ་གསུང་ཐུགས་ཀྱི་དངོས་གྲུབ་བསྩལ་དུ་གསོལ། །ཨོཾ་བཛྲ་པཱ་
ཎི་ཨི་དཾ་བ་ལིཾ་ཏ་ཁ་རཾ་ཁའི། །ལྗགས་ཀྱི་སྦུ་གུས་འོད་ཟེར་གྱིས། །བདུད་རྩིས་ཚིམ་
པར་གསོལ་བར་བསམ། །ཀླུ་ཆེན་བརྒྱད་པོ་འཁོར་བཅས་ལ། །རིན་ཆེན་འབྲུ་་་་
སྨན་དཀར་གསུམ་མངར་གསུམ་དང་། །དམ་རྫས་བདུད་རྩིའི་གཏོར་མ་འདི་་་་་
འབུལ་གྱིས། །ཀླུ་ཡི་གདོན་རྣམས་ཞི་བར་མཛད་དུ་གསོལ། །སྦྲུལ་མགོའི་ཕྱག་རྒྱ་
བཅིངས་པ་ནི། །ལག་པ་གཡོན་ཁུ་ཚུར་བཅིངས་ལ། །གཡས་པའི་སོར་མོ་་་་
གདེངས་ལ། །གཡོན་པའི་སྟེང་ནས་ཕར་བཞག་སྟེ། །སྔགས་འདིས་འབུལ། ན་
མསརྦ་ཏ་ཐཱ་ག་ཏེ་བྷོ་བི་ཤ་མུ་ཁེ་བྷ། སརྦ་ཨ་སཾ་རི་རི་སི་ཙ་ར་ཡ་སྭཱ་ཧཱ། ཀླུའི་་་་
རྒྱལ་པོ་རྣམས་ལ་བསྔོ་བ། ན་མསརྦ་ཏ་ཐ་ག་ཏ་སྦྱོ་བི་ཤྭ་མུ་ཁེ་བྷྱཱ། སརྦ་ཐ་རེ་
ཏད་ཏེ་ནན། ནཱ་ག་ལེ་རི་བྷུ་ཏ་གཙྪ་སྭཱ་ཧཱ། ཀླུའི་རྒྱལ་པོ་དགུ་ལ་བསྔོ་བ་ནི། ཨོཾ་
ནཱ་ག་རཱ་ཛ་སོག་མ་མེད། བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཨོཾ་ནཱ་ག་ར་ཛ་བ་སུ་ཀེ་བ་ལི་
ཏ་ཁ་ཁ་ཁཱ་ཧི་ཁཱ་ཧི། འགྲེ། རཀྵ་ཀ ཀརྐོ་ཊ། པདྨ། མཧཱ་པདྨ། ཤང་ཀཱ་པཱ་ལ།
• 200 •



གྲ་ཧཱ་ཀ་ར ཨོ་ན་ག་རཱ་ཛ་ཧུ་ལུ་ཀ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ༀ་ན་ག་རཱ་ཛ་བ་ལི་
ཏ་ཁ་ཁ་ཁཱ་ཧི་ཁཱ་ཧི། ཞེས་པས་བསྔོ། ཀླུ་རྣམས་ཀྱི་ལྗགས་རྡོ་རྗེ་སྦུ་གུས་དྲངས་ཏེ་
གསོལ་བར་བསམ། ཚིམ་ནས་གདུག་པའི་ཡིད་དང་བྲལ་བར་བསམ་ནས། བྱམས་
པ་ལ་གནས་པར་གྱུར། མཛེས་པའི་དཀར་གསུམ་གཏོར་མ་འདི། ཞེས་སོགས།
འོག་གི་གཏོར་རྫོངས་འདིར་བླངས་ལ་བྱའོ། །དེ་ནི་གཏོར་མ་འབུལ་བའི་རིམ་པའོ།།
བསྟོད་པ་བྱ་བ་ནི། བཅོམ་ལྡན་ཕྱག་ན་རྡོ་རྗེ་ནི། །སྐུ་མདོག་སྔོན་པོ་འོ་་་་
ཟེར་འབར། །ཕྱག་མཚན་ཕྱག་ན་རྡོ་རྗེ་བསྣམས། །ཁྲོ་གཉེར་ཅན་མདོག་དྲག་་་་
ཤུལ་ཆེ། །ལུས་ལ་ཀླུ་ལྔའི་རྒྱན་གྱིས་བརྒྱན། །འཁོར་ནི་ཀླུ་རྒྱལ་འབུམ་གྱིས་བསྐོར། །
ཕྱག་འཚལ་བསྙེན་བཀུར་མཆོད་པ་འབུལ། །དབུས་ཀྱི་ཀླུ་རྒྱལ་སོག་མ་མེད། །སྐུ་
མདོག་སེར་པོ་གཟི་བརྗིད་འབར། །སྤྱན་སྔར་ཐལ་སྦྱར་བཀའ་ནོད་ཚུལ། །ཕྱག་
འཚལ་བསྙེན་བཀུར་མཆོད་པ་འབུལ། དེ་ལ་འགྲེའོ། །ཤར་ཕྱོགས་ཀླུ་རྒྱལ་མཐའ་
ཡས་ནི། །སྐུ་མདོག་དཀར་པོ་གཟི་བརྗིད་འབར། །ཕྱག་མཚན་ཕྱག་ན་རིན་ཆེན་
འབར། །ཕྱག་འཚལ་བསྙེན་བཀུར་མཆོད་པ་འབུལ། །ལྷོ་ཕྱོགས་ཀླུ་རྒྱལ་འཇོག་་
པོ་ནི། །སྐུ་མདོག་སྔོན་པོ་གཟི་བརྗིད་ལྡན། །ཕྱག་ན་ཨུཏྤལ་སྔོན་པོ་བསྣམས། །
ཕྱག་འཚལ་ X ། །ནུབ་ཕྱོགས་ཀླུ་རྒྱལ་སྟོབས་ཀྱི་རྒྱུ། །སྐུ་མདོག་དམར་པོ་གཟི་
བརྗིད་ལྡན། །ཕྱག་མཚན་ཕྱག་ན་སྤྲིན་ཕུང་བསྣམས། །ཕྱག་འཚལ་ X། །བྱང་
ཕྱོགས་ཀླུ་རྒྱལ་རིགས་ལྡན་ནི། །སྐུ་མདོག་ལྗང་ཁུ་གཟི་བརྗིད་ལྡན། །ཕྱག་ན་རིན་
ཆེན་སྡོང་བུ་བསྣམས། །ཕྱག་འཚལ་ X། །ཤར་ལྷོ་ཀླུ་རྒྱལ་ནོར་རྒྱས་ནི། །སྐུ་་་
མདོག་དཀར་པོ་གཟི་བརྗིད་ལྡན། །ཕྱག་ན་རིན་ཆེན་འབར་བ་བསྣམས། །ཕྱག་
འཚལ་ X། །ལྷོ་ནུབ་ཀླུ་རྒྱལ་དུང་སྐྱོང་ནི། །སྐུ་མདོག་སྔོ་དམར་བཟི་བརྗིད་ལྡན།།
ཕྱག་མཚན་ཕྱག་ན་འབུད་དུང་བསྣམས། །ཕྱག་འཚལ་བསྙེན་བཀུར་མཆོད་པ་་་
འབུལ། །ནུབ་བྱང་ཀླུ་རྒྱལ་པདྨ་ནི། །སྐུ་མདོག་དམར་པོ་གཟི་བརྗིད་ཆེ། །ཕྱག་
• 201 •



ན་ཕྱག་མཚན་པདྨ་བསྣམས། །ཕྱག་འཚལ་ X། །བྱང་ཤར་ཀླུ་རྒྱལ་དུང་སྐྱོང་ནི། །
སྐུ་མདོག་སྔོ་དམར་གཟི་བརྗིད་ལྡན། །ཕྱག་མཚན་ཕྱག་ན་འབུད་དུང་བསྣམས། །
ཕྱག་འཚལ་ X ། །ནུབ་བྱང་ཀླུ་རྒྱལ་པདྨ་ནི། །སྐུ་མདོག་དམར་པོ་གཟི་བརྗིད་ཆེ།།
ཕྱག་ན་ཕྱག་མཚན་པདྨ་བསྣམས། །ཕྱག་འཚ་ X། །བྱང་ཤར་ཀླུ་རྒྱལ་ཆུ་ལྷ་ནི། །
སྐུ་མདོག་ལྗང་སྐྱ་གཟི་བརྗིད་ལྡན། །ཕྱག་མཚན་ཕྱག་ན་སྦྲུལ་ཞག་བསྣམས། །
ཕྱག་འཚལ X། །གདུག་པའི་གཉན་ཆེན་མཛོ་ཏོལ་བརྒྱད། །རྭ་གཉིས་གློག་་་་
འགྱུར་ཐོག་སེར་འབེབས། །མིག་གཉིས་ན་བུན་རླངས་འཐུལ་ཞིང་། །ཁ་རླངས་
གདུག་པའི་སྦྲུལ་དུ་འབྱུང༌། །འཇིག་རྟེན་ཆེན་པོ་གཉན་གྱི་གཟུགས། །ཕྱག་་་་་
འཚལ་ X། །ཤར་ལྷོ་ནུབ་བྱང་ཕྱོགས་བཞི་ནས། །སྦྲུལ་དང་སྦལ་བ་ལྕོང་མོ་ཉ། །
ཆུ་རྟ་ཆུ་གླང་ཆུ་ལུག་རྣམས། །རྒྱལ་རིགས་དཀར་རོ་བྲམ་ཟེ་སེར། །རྗེ་རིགས་་་་
དམར་ཏེ་དམངས་རིགས་ལྗང་། །གདོལ་པའི་རིགས་ནི་ནག་པོ་སྟེ། །རིགས་ལྔའི་
ཀླུ་ཚོགས་འཁོར་བཅས་ལ། །ཕྱག་འཚལ་ X། །ལས་ཀྱི་ཕན་གནོད་བྱེད་པའི་་་
གདོན། །ས་བདག་ས་སྲིན་ཀླུ་སྲིན་སོགས། །ས་ཕྱོགས་གང་ན་གནས་ཀྱང་རུང་། །
མ་ལུས་འཁོར་དང་བཅས་པ་ལ། །ཕྱག་འཚལ་ X། །དེའི་རྗེས་སུ་ཀླུ་སྨན་འབུལ།
དེ་ནས་གཏོར་རྫོངས་བྱ་སྟེ། མཛེས་པའི་དཀར་གསུམ་གཏོར་མ་འདི། །མངར་་
གསུམ་འོ་མའི་མཚོ་དང་བཅས། །རིན་ཆེན་བྲག་གི་ཐེམ་སྐས་བཅས། །ཀླུ་ཡི་་་་་
གནོད་པ་སྐྱོབ་བྱེད་པ། །མཁོ་དགུའི་རྫས་སུ་བྱིན་བརླབས་པའི། །མཆོད་སྦྱིན་་་
གཏོར་མ་འདི་བཞེས་ལ། །བདག་ཅག་འཁོར་དང་བཅས་པ་ལ། །ཀླུ་ལས་གྱུར་་་་
པའི་ནད་རྣམས་ཀུན། །ཡུད་ཙམ་ཞིག་གིས་ཞི་བར་མཛོད། །གཞན་ཡང་མལ་་་
ལས་སྐྱེས་པ་ཡིས། །གདུག་པ་ཅན་གྱི་ཀླུ་ཚོགས་ཀུན། །བཀའ་ཡི་ཕ་བམ་(བདུད་་་་
རྩིའམ་）འདི་ལོངས་ལ། །མཆོད་སྦྱིན་གཏོར་མ་འདི་བཞེས་ལ། །བདག་ཅག་་་་་
འཁོར་དང་བཅས་པ་ལ། །ཀླུ་ལས་གྱུར་པའི་གདོན་རྣམས་ཀུན། །སྔར་བྱས་པ་་་
• 202 •



ཡང་འགྱོད་པར་བགྱིས། །ད་ལྟ་ཡང་ནི་མ་བྱེད་ཅིག །ཕྱིས་ཀྱང་མི་བྱེད་དམ་ཆོས་
ལ། །རང་རང་གནས་སུ་བདེ་བར་དེངས། །ཞེས་གཏོར་རྫོངས་བྱའོ། །
དེ་ནས་ནད་གསོ་བ་ནི། ཀླུ་སྨན་འབུལ་བར་བྱ་སྟེ། ཧཱུྃ། ཉོན་ཅིག་ཉོན་་་་
ཅིག་རིགས་ཀྱི་བུ། །ངེད་རྣལ་འབྱོར་སྤྱོད་པ་རྩིངས་པ་དང་། །ཁྱེད་ཡོན་བདག་་
བྱ་བྱེད་མང་བ་ཡིས། །ས་བརྐོས་ཤིང་བཅད་ཆུ་དཀྲུགས་དང༌། །བྲག་དབྲལ་ན་
བརྐོས་རྡོ་སློག་དང་། མི་གཙང་ཐབ་གཞོབ་འཁོན་བགྱིས་པས། །ས་བདག་ཀླུ་་་
གཉན་ཐམས་ཅད་ཀྱི། །གལ་ཏེ་སྐྲ་ལོ་བྱི་གྱུར་ན། །རྨ་བྱའི་མདོངས་ཀྱི་བདུད་རྩི་
འབུལ། །སྐྲ་ལོ་བྱི་བ་གསོས་གྱུར་ཅིག །སྐྲ་ལོ་བྱི་བ་གསོས་ནས་ཀྱང་། །ཀླུ་རྣམས་
མདངས་དང་ལྡན་གྱུར་ཅིག ། ཀླུ་རྣམས་མདངས་དང་ལྡན་ནས་ཀྱང་། །རྒྱུ་སྦྱོར་
ཡོན་གྱི་བདག་པོ་འདིའི། །ནད་རྣམས་མ་ལུས་གསོས་གྱུར་ཅིག །དེས་འགྲེའོ། །
གལ་ཏེ་མགོ་བོ་ཆག་གྱུར་ན། །ཆག་ཚངས་ཀླུ་ཡི་བདུད་རྩི་འབུལ། །X །།གལ་ཏེ་
ཀླད་པ་ཉམས་གྱུར་ན། །རིན་ཆེན་མུ་ཏིག་བདུད་རྩི་འབུལ། །X །།གལ་ཏེ་རྣ་བ་
འོན་གྱུར་ན། །སྤུ་ན་ཤེལ་རྩེའི་བདུད་རྩི་འབུལ། །X །།གལ་ཏེ་དབང་པོ་མིག་་་
ཉམས་ན། །གཟི་ཟླུམ་ཁྲ་བོའི་བདུད་རྩི་འབུལ། །X །།གལ་ཏེ་སྣ་རྒྱན་དྲི་ཉམས་
ན། །གུལ་གུལ་དཀར་པོའི་བདུད་རྩི་འབུལ། །X །།གལ་ཏེ་སོ་ཚེམས་ཉམས་་་་
གྱུར་ན། །ཚེམས་བཟང་མགྲོན་པོའི་བདུད་རྩི་འབུལ། །X །།གལ་ཏེ་ལྕེ་ལྐོག་་་་
ཉམས་གྱུར་ན། །ཤུ་དག་ཤུ་ཟུར་བདུད་རྩི་འབུལ། །X །།གལ་ཏེ་དོན་སྙིང་་་་་་
ཉམས་གྱུར་ན། །སྙིང་པོ་ཞོ་ཤའི་བདུད་རྩི་འབུལ། །X །གལ་ཏེ་གློ་བ་ཉམས་་་
གྱུར་ན། །རྒྱ་མཚོའི་ཝུ་བའི་བདུད་རྩི་འབུལ། །། X །གལ་ཏེ་རྒྱུ་མ་ཉམས་གྱུར་ན། །
བཙོད་མོ་དོག་པའི་བདུད་རྩི་འབུལ། །X །།གལ་ཏེ་མཆིན་པ་ཉམས་གྱུར་ན། །
བ་གལ་སྨུག་པོའི་བདུད་རྩི་འབུལ། །X །།གལ་ཏེ་མཁལ་མ་ཉམས་གྱུར་ན། །
མཁལ་ཆེན་བྲོ་བའི་བདུད་རྩི་འབུལ། །གལ་ཏེ་ཁྲག་རྩ་ཆད་གྱུར་ན། །མཚལ་ཆེན་
• 203 •



ལྕོག་ལའི་བདུད་རྩི་འབུལ། །X །གལ་ཏེ་ཤ་ཆེན་ཉམས་གྱུར་ན། །གུར་གུམ་་་
གཡག་ཤའི་བདུད་རྩི་འབུལ། །X །།གལ་ཏེ་རུས་པ་ཆག་གྱུར་ན། །དུང་དཀར་
གཡས་འཁྱིལ་བདུད་རྩི་འབུལ། །X །།གལ་ཏེ་ཡན་ལག་ཉམས་གྱུར་ན། །དབང་
པོ་ལག་པའི །X །།གལ་ཏེ་ཉིང་ལག་ཉམས X། །ཆུ་སྲིན་སྡེར་མོའི X། །
གལ་ཏེ་པགས་པ་ཉམས X ། ཐང་དཀར་ཀོ་བའི X། །གལ་ཏེ་ཚེ་ཚད་་་་་་
ཉམས X། །རས་སྐུད་དཀར་པོའི ། །ཚེ་ཚད་ཉམས་པ X ། །ཚེ་ཚད་་་་
ཉམས་པ་གསོས་ནས་ཀྱང་། །ཀླུ་རྣམས་མདངས་དང་ལྡན་གྱུར་ཅིག །ཀླུ་རྣམས་
མདངས་དང་ལྡན་ནས་ཀྱང་། །རྒྱུ་སྦྱོར་ཡོན་གྱི་བདག་པོ་ཡི། །ནད་རྣམས་མ་་་་
ལུས་སོས་པ་ན། །གནས་སོ་སོ་ནི། ཧཱུཾ། ཀླུ་ཆེན་དགུ་པོ་འཁོར་བཅས་ལ། །ས་་
ཚོན་སྣ་ལྔའི་བདུད་རྩི་འབུལ། །ས་གཉན་བརློགས་པ་གསོས་གྱུར X། །རྡོ་རྒྱུད་
དཀར་པོའི་བདུད་རྩི་འབུལ། །བྲག་གཉན་དབྲལ་བ་གསོས X། །དཀར་གསུམ་
འོ་མའི་བདུད་རྩི་འབུལ། །ཆུ་གཉན་དཀྲུགས་པ་ X། །ལྕག་མ་སེར་པོའི་་་་་་
བདུད་རྩི་ X། །ཤིང་གཉན་བཅད་པ་ X །
ལོངས་སྤྱོད་གསོ་བ་ནི། ཀླུ་ཆེན་དགུ་པོ་འཁོར་བཅས་ལ། །སྤོས་དང་ལྡན་
པའི་བདུད་རྩི་འབུལ། X །།ས་བདག་ཀླུ་གཉན་ཐམས་ཅད་ཀྱི། །ཚུལ་ཁྲིམས་་་
ཉམས་པ་གསོས་ x། །རིན་ཆེན་སྣ་ལྔའི་བདུད་རྩི་འབུལ། །དབུལ་བའི་སྡུག་་་
བསྔལ་གསོས་ X། །སྙིང་པོ་ལྔ་ཡི་བདུད་རྩི་ X། །ཉོན་མོངས་སྡུག་བསྔལ་་་་
གསོས་ X། །དར་སྣ་ལྔ་ཡི་བདུད་རྩི་ X། །གྲང་བའི་སྡུག་བསྔལ་གསོས་ X །།
སྨན་སྣ་ཚོགས་བདུད་རྩི་ x། །ནད་ཀྱི་སྡུག་བསྔལ་གསོས་ X། །འབྲུ་སྣ་ལྔ་ཡི་
བདུད་རྩི་ X། བཀྲེས་པའི་སྡུག་བསྔལ་གསོས་ X། །ཉོན་མོངས་ཐམས་ཅད་
གསོས་ X ། །ཐམས་ཅད་མ་ལུས་གསོས་ནས་ཀྱང་། །ཞི་བ་ཆེན་པོ་མཛད་དུ་་་་
གསོལ། །ཧཱུྃ། འདོད་ཆགས་ཞེ་སྡང་གཏི་མུག་གསུམ། །འདི་དག་འཇིག་རྟེན་
• 20 •



དུག་གསུམ་སྟེ། །བཅོམ་ལྡན་སངས་རྒྱས་དུག་མི་མངའ། །སངས་རྒྱས་བདེན་་་་་
པས་དུག་བཅོམ་མོ། །ཀླུ་ཡི་དུག་རྣམས་ཞི་གྱུར་ཅིག། ཧཱུྃ། འདོད་ཆགས་། འགྲེ
འདི་དག་འཇིག་རྟེན་དུག་གསུམ་སྟེ། །བཅོམ་ལྡན་དམ་ཆོས་ X། །ཀླུ་ཡི་དུག་
X །འདོད་ཆགས་ X། །འདི་དག་འཇིག་རྟེན་དུག་གསུམ་སྟེ། །བཅོམ་ལྡན་
དགེ་འདུན་དུག་ X ། །ཀླུ་ཡི་དུག་ X། མཐོང་བའི་དུག X། །ཁ་རླངས་་་
དུX། ཡིད་ཀྱི་དུག x ། མཆེ་བའི་དུག X ། གྲིབ་མའི་དུག X ། བསམ་
པའི་དུག X ། དུག་རྣམས་མ་ལུས་ཞི་ནས་ཀྱང་། །བླ་མེད་བྱང་ཆུབ་མྱུར་ཐོབ་་
ཤོག །དེ་ནས་ཀླུ་བཤགས་བྱ་སྟེ། ཀླུ་རྣམས་མདུན་དུ་གསལ་བར་བསྒོམས་ལ།
ན་མོ། བདག་ཅག་རྡོ་རྗེ་སློབ་དཔོན་ཡོན་བདག་འཁོར་བཅས་ཀྱི། །མ་གོ་མ་རིག་
མ་ཤེས་དབང་གིས་ནི། །ས་བརྐོས་རྡོ་སློག་ཆུ་དཀྲུགས་དང་། །བྲག་དབྲལ་ཤིང་་
ཅད་ན་བརྐོས་དང་། །མི་གཙང་ཐབ་གཞོབ་འཁོན་བགྱིས་པས། །ཡིད་དམ་ལྷ་ཡི་
ཐུགས་དང་ཅི་འགལ་བ། །གསང་བདག་ཕྱག་རྡོར་སྤྱན་སྔར་མཐོལ་ལོ་བཤགས། །
ན་མོ། ཞེས་སོགས་འདྲའོ། །སྔགས་བདག་རྒྱལ་པོའི་སྤྱན་སྔར X། གཙང་མ་
ཀླུ་ཡི་སྤྱན X ། ན་མོ ཀླུ་ཆེན་བརྒྱད་པོའི་གཙང་མ་ཀླུ་ཡི X ། ན་མོ མཚོ་་
སྨན་རྒྱལ་མའི X། གཙང་མ X། མཚོ་སྨན X། གཉན་ཆེན་སྡེ་བརྒྱད X །
གཙང་མ་གཉན་གྱི X ། ཀླུ་རྒྱལ་རིགས་ལྔའི X ། གཙང་མ་རིགས་ལྔའི X །
ས་བདག་རྒྱལ་པོའི x ། ས་བདག་འཁོར་བཅས X། ཀླུ་མོ་དཀར་མོ X །
ས་སྲིན་ཀླུ་སྲིན X། ཀླུ་བརྒྱད་ལྕམ་དྲལ X། ཀླུ་བཙན་ལྕམ་དྲལ་ཐུགས་དང་
ཅི་འགལ་བ X། གཙང་མ་ཀླུ་བཙན་སྤྱན་སྔར་མཐོལ་ལོ་བཤགས། །བདག་་་་
དང་ཡོན་བདག་འཁོར་བཅས་ཀྱིས། །མ་གོ་མ་རིག་དབང་གིས་ནི། ས་རྐོ་རྡོ་སློག་
ཆུ་དཀྲུགས་དང་། བྲག་དབྲལ་ཤིང་བཅད་ན་བརྐོས་དང་། །མི་གཙང་ཐབ་་་་་
གཞོབ་འཁོན་བགྱིས་པས། །ཀླུ་བྲན་འབུམ་སྡེའི་ཐུགས་དང་ཅི་འགལ་བ། གཙང་
• 205 •



མ་ཀླུ་ཡི་སྤྱན་སྔར་མཐོལ་ལོ་བཤགས། མཐོལ་བཤགས་བཟོད་བཞེས་ཚངས་པའི་
དངོས་གྲུབ་སྩོལ། དེ་ལྟར་མཐོལ་བཤགས་ཕུལ་ནས། ལྷ་གཉན་ཏདྱ་ཐཱ་བྱའོ། །
གོང་དུ་བཤད་པའི་ཕྱག་རྡོར་གྱི་སྔགས་དང༌། སྔགས་བདག་གི་སྔགས་གཉིས་་་་་
འདིར་བཟླས་པར་བྱའོ། །བུམ་བཟླས་ཀྱང་སྐབས་འདིར་བྱའོ། ཀླུ་གཉན་སྤུ་ར་་་
བྱའོ། ། །
དེ་ནས། གདོན་སྒྲོལ་བྱ་བ་ནི། ན་མོ་རཏྣ་གུ་རུ། བཅོམ་ལྡན་འདས་་་་་
དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །ཀླུ་སྒྲུབ་གདོན་སྒྲོལ་འདི་ནི། ནད་ཙི་ཙི་
ཛ་ལ་སོགས་ཏེ། ཀླུ་ནད་སོགས་ཀྱི་རིགས་ཐམས་ཅད། གཉན་དང་ས་བདག་གི་་་
ནད་བྱུང་བའམ། ཧ་ཅང་མི་འབབ་པའི་ཐན་པ་བྱུང་བའམ། ཆར་ཆེ་སྟེ་ཉེན་པ་
ལས་སོགས་ཀུན་ལ་ཟབ་པ་ཡིན། ཁྱད་པར་ནད་པ་ལ་ཟབ་པས། ཕྱག་ན་རྡོ་རྗེའི་
གཞུང་ལས་བལ་བོའི་སིའུ་ལྕག་མའམ། དམག་བཤད་ནད་པའི་ལུས་ལ་བྱབ། །
ཅེས་བྱུང་བས། དེའི་མན་ངག་འདི་ལྟར་ཤེས་པར་བྱའོ། །བལ་བོའི་སིའུའམ། ་་།
མ་རྙེད་ན་ཤིང་དམག་བཤད་པའི་ལྕག་མ་ལྔ་ལ། ཚོན་སྐུད་རྣམ་པ་ལྔ་ཡིས་བཀྲི།
རྩེ་ལ་དར་ལྕོག་ཚོན་སྣ་ལྔ་གདགས། རྩེ་ལ་རྨ་བྱའི་སྒྲོ་ཡོད་ན་གསུམ། མེད་ན་་་་་
གཅིག་གཟུགས་ཏེ་བྱབས་ཤིང་ངོ༌། །དེ་ནས་རང་ཉིད་ཕྱག་ན་རྡོ་རྗེར་གསལ་བས་
བྱབས་ཤིང་། རྡོ་རྗེ་དང་བཅས་པ་ཕྱག་གཡས་སུ་ཐོགས་ལ་འདི་སྐད་དོ། །ཧཱུྃ་་་་
ཉོན་ཅིག་ཚུར་ཉོན་ཅིག །ཀླུ་གཉན་ས་བདག་ཚུར་ཉོན་ཅིག །དང་པོ་བཀའ་་་་
བྱུང་སུ་ཡི་བཀའ། །དང་པོ་སྟོན་པ་རྣམ་གཉིས་བཀའ། །ད་ལྟ་བཀའ་བྱུང་སུ་ཡི་
བཀའ། །ད་ལྟ་རྣལ་འབྱོར་བདག་གི་བཀའ། །རིག་འཛིན་བདག་གི་བཀའ་ལ་་་
ཉོན། །རིག་འཛིན་བདག་གི་བཀའ་མ་བཅག །ང་ནི་ཕྱག་ན་རྡོ་རྗེ་སྟེ། །ཀླུ་་་་
གཉན་ས་བདག་གཉན་པ་ཡིན། །ཀླུ་རྒྱལ་ཟས་སུ་ཟ་བ་ཡིན། །ཀླུ་འབུམ་གདན་་
དུ་འདིང་བ་ཡིན། །ཀླུ་ལྔས་ལུས་ལ་བརྒྱན་པ་ཡིན། །ང་ཡི་བཀའ་ལས་ཁྱོད་མ་་་་
• 206 •



འདའ། །དེང་སང་ཡོན་གྱི་བདག་པོ་ལ། །ལྟོ་འཕྱེའི་རིགས་ཀྱི་གདུག་རྩུབ་ཕྱུང་། །
གྲུལ་བུམ་ཀླུ་ཡི་གདུག་རྩུབ་ཕྱུང་། །ཉ་མོ་དཀར་མོའི་གདུག་རྩུབ་ཕྱུང་། །སྦལ་པ་
ལྕོང་མོའི་ × ། གཉན་རིགས་ས་བདག་ X། །རྒྱལ་རིགས་དཀར་པོའི་ X །།
རྗེ་རིགས་སེར་པོའི་ X། །དམངས་རིགས་སྔོ་བའི X ། བྲམ་ཟེ་དམར X །
གདོལ་པ་ནག་པོའི། མཚོ་སྨན་རྒྱལ་མོའི་ X། །ཀླུ་སྨན་གདུག་རྩུབ་ཕྱིར་ཕྱུངས་
ཤིག ཀྱེ ས་བདག་དང་ས་སྲིན་དང༌། ཀླུ་སྲིན་དང་། ཀླུ་བཙན་དང་ཀླུ་བདུད་
ལ་སོགས་པའི་གདུག་རྩུབ་ཕྱིར་ཕྱུངས་ཤིག ལྷ་མ་སྲིན་སྡེ་བརྒྱད་ཀྱི་གདུག་རྩུབ་་་
ཐམས་ཅད་ཕྱིར་ཕྱུངས་ X ། བགེགས་རིགས་སྟོང་ཕྲག་བརྒྱད་བཅུའི་གདུག་་་་
རྩུབ་ཐམས་ཅད་ཕྱིར་ཕྱུངས་ X། ཨོཾ་བཛྲ་པཱ་ཎི་ཧཱུྃ། ཨོཾ་པུ་ར་སུ་ར། སིདྷི་སིདྷི་
སྦྱོཊ་ཡ་ཧཱུྃ་ཕཊ་སྭཱ་ཧཱ། ཡོན་གྱི་བདག་པོའི་ནད་གདོན་དང་། སྡིག་པ་དང་སྒྲིབ་
པ་ཐམས་ཅད་སརྦ་ཨ་པ་ན་ཡེ་སྭཱ་ཧཱ། ལྟོ་འཕྱེའི་རིགས་ཀྱི་གདུག་རྩུབ་ཐམས་ཅད་
ཨ་པ་ན་ཡེ་སྭཱ་ཧཱ། གྲུལ་བུམ་གྱི་གདུག་རྩུབ་ཐམས་ཅད་ཨ་པ་ན་ཡེ་སྭཱ་ཧཱ། ཉའི་་་
དང༌། སྦལ་བའི་དང༌། ལྕོང་མོའི་དང༌། གཉན་གྱི་དང༌། ས་བདག་གི་དང་།
རྒྱལ་རིགས་ཀྱི་དང་། བྲམ་ཟེ་དང་། རྗེ་རིགས་དང་། དམངས་རིགས་དང་། །
གདོལ་པ་ནག་པོའི་ཀླུའི་དང། མཚོ་སྨན་དང༌། ཀླུ་བདུད་དང་། ཀླུ་བཙན་ཀླུའི་
བགེགས་རིགས་སྟོང་ཕྲག་བརྒྱད་བཅུའི་གནོད་པ་ཐམས་ཅད་ཨ་པ་ན་ཡེ་སྭཱ་ཧཱ།
བར་འདིར་སྔགས་བདག་ལ་བསྟོད་པར་བྱ་སྟེ། འདི་སྐད་དོ། །སྔགས་ཀྱི་བདག་པོ་
ཁྱེའུ་ཆུང་གཞོན་ནུ། །གཞོན་ནུ་གཏུམ་པོ། སྲིད་གསུམ་དབང་དུ་སྡུད་པ། །
གདུག་པ་ཚར་གཅོད་པ། ཟུར་ཕུད་ལྔ་པ། སྦྲུལ་མགོ་བདུན་པ། རྒྱུ་སྦྱོར་བ་ཡོན་
གྱི་བདག་པོ་འཁོར་དང་བཅས་པ་ལ། ས་བདག་ཀླུ་གཉན་དང་། ལྷ་མ་སྲིན་སྡེ་
བརྒྱད་དང་། བགེགས་རིགས་སྟོང་ཕྲག་བརྒྱད་བཅུའི་གདུག་རྩུབ་ཐམས་ཅད་་་་
ཕྱིར་ཕྱུངས་ཤིག གདུག་པ་དུག་ལྔ་བསྐྱེད་པ་སྟེ། །དུག་ལྔ་ནད་ལྔ་བསྐྱེད་པར་་་་
• 207 •



བྱེད། །ནད་རྣམས་ལྔ་པོ་འདོན་མཛད་པ། །སྔགས་བདག་ཁྱེད་ལ་ཕྱག་འཚལ་ལོ། །
དེ་ཡན་ཆད་གདུག་རྩུབ་བྱབ་པའི་རིམ་པའོ། །
ད་ནི་བསྟན་པ་དར་ལ་གདོན་སྒྲོལ་བར་བྱ་སྟེ། བྱབ་ཤིང་ལག་ཏུ་ཐོགས་ཏེ་
འདི་སྐད་དོ། །ཧཱུྃ། ཉོན་ཅིག་ཉོན་ཅིག་ཚུར་ཉོན་ཅིག །ས་བདག་ཀླུ་གཉན་
ཚུར་ཉོན་ཅིག །དོ་ནུབ་ནད་འདི་མི་འདོན་ཞིང་། །དོ་ནུབ་གདུག་རྩུབ་མི་འདོན་
ན། །བདག་གི་ངག་ལ་མི་ཉན་ན། །ཁྱོད་ཀྱི་ཤི་ས་བསྟན་པ་ནི། དམ་ཚིག་སྔགས་
ཀྱི་བྱིན་བརླབས་དང༌། །ཁྲོ་བོ་ཡཀྵ་མེ་དབལ་གྱི། །ཁྱོད་ཀྱི་སྙིང་འགས་ཚིག་་་་་
འགྱུར་ཞིང་། །མཛེ་ནད་སྣ་ཚོགས་ཁྱེད་ལ་འོང་། །མིག་ནད་སྣ་ཚོགས་ X། །
མཛེ་ནད་ཤུ་བ་ X། །བླ་མེད་འབྲས་བུ་ཐོབ་མི་འགྱུར། །འོང་ཡང་དེ་ལ་མ་ཐུག་
གི །དོ་ནུབ་མི་ནད་འདི་ལ་ཐོན། །དོ་ནུབ་ནད་རྣམས་འདི་ལ་ཐོན། །ཁྲག་ནད་
ཆུ་སེར་འདི་ལ་ X། །རླུང་ནད་མཁྲིས་པ་འདི་ལ་ X། །མི་དང་ནད་དུ་རྣམ་་
ཁྲོལ་ཅིག །བད་ཀན་ནད་རྣམས་འདི་ལ་ X། །མཛེ་རིགས་དུག་རྣམས་འདི་ལ་
ཐོན། །སྦྲུལ་གྱི་དཀར་པོ་འདི་ལ་ཐོན། །སྦལ་བ་དཀར་པོ་ X། །ལྕོང་མོ་དཀར་
པོ་ X ། །ཆུ་རྟ་དཀར་པོ་ （ །ཆུ་གླང་དཀར་པོ་ X། །ཆུ་ལུག་དཀར་པོ་ X །།
དེས་གོང་མ་རྣམས་དང་འགྲེ། དམར་པོ། སྔོན་པོ། ནག་པོ། འདོན་པ་བསྒྱུར།
ནད་ཐམས་ཅད་ཕྱིར་ཕྱུངས་ཤིག སྔར་བྱས་པའི་ནད་ཐམས་ཅད་ཕྱིར་ཕྱུངས་ཤིག་
ཨོཾ་བཛྲ་པཱ་ཎི་ཧཱུྃ་ཕཊ། ཨོ་སྤུ་ར་སྤུ་ར་མཧཱ་ཀྲོ་ཏ་ཧཱུཾ། སིདྷི་སིདྷི་སོ་ཏ་ཡ་ཧཱུྃ་ཕཊ།
བདག་དང་ཡོན་བདག་གི་ནད་དང་གནོད་པ་ཐམས་ཅད་ཤིག་ཤིག ཕྲོལ་ཕྲོལ། །
ཕུད་ཕུད་སྭཱ་ཧཱ། ཞེས་བགྲང་ཞིང་བྱབ་བོ། །ཨོཾ་ན་ག་རཱ་ཛ་སོག་མ་མེད་ཕུད་ཧཱུྃ་་་
ཕཊ། ཨོཾ་ན་ག་རཱ་ཛ་བ་སུ་བེ་ཕུད་ཧཱུྃ་ཕཊ། བདག་དང་ཡོན་གྱི་བདག་པོའི་ནད་
དང་གནོད་པ་ཐམས་ཅད་ཤིག་ཤིག ཕྲོལ་ཕྲོལ ཕུད་ཕུད་སྭཱ་ཧཱ། འདི་འོག་མ་་
ཀུན་ལ་འགྲེའོ། ། ཨོ་ན་ག་རཱ་ཛ། ཏཀྵ་ཀེ་ཕུ་ཧཱུྃ་ཕཊ། ཨོཾ་ན་ག་རཱ་ཛ་དང་ཕུ་ཧཱུྃ་
• 208 •



ཕཊ། འོག་མ་ཀུན་ལ་འདྲའོ། །ཀར་ཀོ་ཏ་པདྨ། མ་ཧཱ་པདྨ། ཤཾ་ཀ་པཱ་ལ་གྲ་ཧོ་
ཀ་ར། ཨོ་ན་ག་རཱ་ཛ་ཧུ་ལུ་ཏ་ཀེ་ཕུ་ཕཊ། - བདག་དང་ཡོན་བདག་གི་ནད་གདོན་
ཐམས་ཅད་ཤིག་ཤིག ཕྲོལ་ཕྲོལ། ཕུ་ཕུ་སྭཱ་ཧཱ། ཞེས་བྱབ་བོ། །སྔགས་ཀྱི་བདག་
པོ་ཁྱེའུ་ཆུང་གཞོན་ནུ། གཞོན་ནུ་གཏུམ་པོ། སྲིད་གསུམ་དབང་སྡུད་པ། །
གདུག་པ་ཚར་གཅོད་པ། སྦྲུལ་མགོ་བདུན་པ། ཟུར་ཕུད་ལྔ་པ། མི་དང་ནད་དུ་
ཕྲོལ་དང་། བདུག་པ་དུག་ལྔ་སྐྱེད་པ་སྟེ། །དུག་ལྔ་ནད་ལྔ་འདོན་པར་བྱེད། །
ནད་རྣམ་ལྔ་པོ་འདོན་མཛད་པ། །སྔགས་བདག་ཁྱེད་ལ་ཕྱག་འཚལ་ལོ། །དེས་ནི་
ནད་རྣམས་ཐོན་པར་འགྱུར། །དེ་ནས་སྔགས་བདག་ཇི་ལྟར་བ། །ཀླུ་ཆེན་བརྒྱད་
ནས་ས་སྲིན་བར། །ཀུན་ལ་རིམ་བཞིན་ཤེས་པར་བགྱིས། །དེ་ནས་སྔགས་བདག་
གཅིག་པུ་མར་ཕྱིས་ནི་དུག་རྣམས་བྱབ་པར་བྱ། །དེ་ཡང་འདི་སྐད་དོ། །ཧཱུྃ།
ཉོན་ཅིག་ཉོན་ཅིག་ཚུར་ཉོན་ཅིག སྔགས་ཀྱི་བདག་པོ་ཚུར་ཉོན་ཅིག ད་ནང་་་
གདུགས་ཀྱི་སྔ་དྲོ་ལ། སྤུ་གདུགས་དེ་ནི་རྨ་བྱ་དང༌། །སྔགས་ཀྱི་དེ་ནི་བདག་པོ་ཡི། །
དུག་རྣམས་ཐམས་ཅད་ཕྱིར་ཕྱུངས་ཤིག ལྟ་བའི་དུག་རྣམས་ཕྱིར་ཕྱུངས་ཤིག
དེ་བཞིན་དུ། སྦྱོར་བའི་ཡིད་ཀྱི་ཁས་བླངས་པ། ཀླུ་ཡི་རྒྱལ་པོ་རྣམས་ཀྱི་ནད་་་་་
རྣམས་ཕྱིར་ཕྱུངས་ཤིག གཉན་གྱི་རྒྱལ་རིགས། བྲམ་ཟེ། རྗེ་རིགས། དམངས་
རིགས། གདོལ་པ་ཅན་གྱི་དུག་རྣམས་ཕྱིར་ཕྱུངས་ཤིག ས་བདག ས་སྲིན་་་་་
དུག་རྣམས་ཕྱིར་ཕྱུངས་ཤིག སྔར་བྱས་པ་ཡང་། ཕྱིས་བྱས་པ་ཡང་། ད་མི་བྱེད་
པར་དམ་ཆོས་ཤིག སྔགས་ཀྱི་བདག་པོ། ཁྱེའུ་ཆུང་གཞོན་ནུ། གཞོན་ནུ་གཏུམ་
པོ། ཟུར་ཕུད་ལྔ་པ། སྦྲུལ་མགོ་བདུན་པ། གདུག་པ་ཚར་གཅོད་པ། སྲིད་་་་་་
གསུམ་དབང་དུ་སྡུད་པ། ཁྱོད་ཀྱིས་མི་ཐུལ་གང་ཡང་མེད། །ཁྱོད་ཀྱིས་མི་འཇིལ་
གང་ཡང་མེད། །ཁྱོད་ཀྱིས་དོ་ནུབ་མི་འདི་ཡི། །ནད་འདི་མ་ལུས་ཕྱིར་ཐོན་ཅིག
མི་དང་ནད་ནི་ད་ཕྲོལ་ལ། གདུག་པ་དུག་ལྔ་སྐྱེད་པར་བྱེད། །ནད་རྣམ་ལྔ་པོ་་་་
• 209 •



འདོན་མཛད་པ། །སྔགས་བདག་ཁྱོད་ལ་ཕྱག་འཚལ་ལོ། །དེ་ནས་བུམ་པའི་་་་་
དབང་བསྐུར་བའི་གདམས་ངག་འདི་བཞིན་དུ་ཤེས་པར་བྱ་སྟེ། རང་ལྷའི་རྣལ་་་
འབྱོར་དང་ལྡན་པས། བུམ་པ་སློབ་མའི་སྤྱི་བོར་བཞག་ལ་ཕྱག་ན་རྡོ་རྗེའི་སྔགས་
བཟླས་ལ། བུམ་པའི་ཆུ། ཡེ་ཤེས་ལྔ་རུ་བྱིན་བརླབས་བདུད་རྩི་འདིས། །འདོད་
ཆགས་ཞེ་སྡང་གཏི་མུག་དུག་ཆེན་གསུམ། །རྣམ་པར་སྨིན་པའི་སྒྲིབ་པ་དག་གྱུར་
ཅིག །ཅེས་བརྗོད་ལ་བུམ་ཆུ་བདུད་རྩིར་བསམས་ནས་སྤྱི་བོར་བླུག་ལ། ལུས་་་་
ངག་ཐམས་ཅད་ཀྱི་ནད་དང་གདོན་དང་སྡིག་སྒྲིབ་ཐམས་ཅད་བྱང་བར་བསམ།
ལྕང་ལོ་ཅན་གྱི་གནས་མཆོག་དམ་པ་ན། །རིག་པའི་བགེགས་ཚོགས་གདུག་པ་ཀླུ་
འདུལ་བ། །ཕྱག་ན་རྡོ་རྗེའི་སྔགས་བཟླས་བདུད་རྩིའི་ཆུས། །ཀླུ་ཡི་གདུག་པའི་་་
ནད་རྣམས་དག་གྱུར་ཅིག །ཅེས་བུམ་ཆུ་འཐུང་དུ་བཅུག་པས། ངག་གི་ནད་་་་་
གདོན་དང་སྒྲིབ་པ་ཐམས་ཅད་དག་པར་བསམ། །མཐུ་སྟོབས་བདག་པོས་བདུག་
པའི་གཉེན་པོ་མཛད། །ལས་དང་སྐྱོན་འཇོམས་ཡོན་ཏན་འདི་དག་གི །དུག་་་་
གསུམ་རྣམ་སྨིན་སྡིག་པའི་ནད་ཆེན་འདི། །ཕྱག་ན་རྡོ་རྗེའི་ཆུ་ཡི་དག་པར་ཤོག །
ཅེས་བརྗོད་ལ། བུམ་ཆུ་སྙིང་ཁར་བླུག་ལ། སེམས་ཀྱི་ནད་དང་གདོན་དང་སྡིག་
སྒྲིབ་དག་པར་བསམ། རླུང་མཁྲིས་བད་ཀན་འདུས་པ་རྣམ་བཞིའི་ནད། །མཛེ་་
དང་སྐྲངས་ནད་སྐྱ་རྦབ་ཕོལ་འབྲས་སོ། །གང་ཞིག་ས་བདག་ཀླུ་སྲིན་ལ་སོགས་་་་
ཀྱིས། །ཟིན་པའི་གདོན་ནད་ཐམས་ཅད་དག་གྱུར་ཅིག །ཅེས་ལྷ་གཉན་ཀླུ་་་་
གཉན་ཏེ། གོང་གི་སྔགས་གཉིས་སྦྲེལ་ནས་བཟླས་ཤིང་། ཡོན་གྱི་བདག་པོའི་་་་
ནད་དང་། གདོན་དང་སྡིག་པ་དང་སྒྲིབ་པ་ཐམས་ཅད་ཤིནྟི་ཀུ་རུ་ཡེ་སྭཱ་ཧཱ།
ཞེས་ཁྲུས་བྱའོ། །དེ་ནས་གོང་གི་སྔགས་བརྗོད་ཅིང་བཀྲུའོ། །ཡང་ན་ཚིག་འདི་
རྣམས་བརྗོད་ཅིང་བཀྲུ་སྟེ། ན་མོ་བདག་ཅག་རྡོ་རྗེ་སློབ་དཔོན་ཡོན་གྱི་བདག་པོ་
འཁོར་དང་བཅས་པ་རྣམས་ཀྱི་ནད་དང་གདོན་དང་ཀུ་རུ་ཡེ་སྭཱ་ཧཱ། ལྟོ་འཕྱེའི་་་
• 210 •



རིགས་ཀྱི་ X ། གྲུལ་བུམ་ X ། ཉའི X། སྦལ་ X། ལྕོང་ x ། །
གཉན་ X ། ས་བདག་ X། རྒྱལ་རིགས་སོགས་ X ། གདོལ་པ་ X ། མཚོ་
སྨན་ X ། ཀླུ་སྨན་ X། ས་སྲིན་ X ། ཀླུ་སྲིན་ X། ཀླུ་བཙན་ X །
བདུད་བཙན་ X། ལྷ་མ་སྲིན་སྡེ་བརྒྱད་ X། བགེགས་རིགས་སྟོང་ཕྲག་་་་་
བརྒྱད་ཅུ། གདོན་རིགས་གསུམ་བརྒྱ་དྲུག་ཅུ་ལ་སོགས་པའི་གདུག་རྩུབ་ཐམས་་་་
ཅད་ཤིནྟི་ཀུ་རུ་ཡེ་སྭཱ་ཧཱ། ཞེས་ཁྲུས་བྱས་ནས། དེ་ན་ཡུངས་དཀར་རམ། བུམ་་
ཆས་བྲབ་ཅིང་འདི་སྐད་དོ། །བདག་ཅག་དཔོན་སློབ་ཡོན་གྱི་བདག་པོ་འཁོར་་་་་
དང་བཅས་པ་རྣམས་ཀྱི་ནད་གདོན་སྡིག་སྒྲིབ་ཐམས་ཅད་སརྦ་ཨུ་ཙ་ཏ་ཡེ་སྭཱ་ཧཱ།
ཅེས་བརྗོད་ཅིང་བྲབ། དེ་ཡན་ཆད་བྱབ་པ་དང་། ཁྲུས་ཀྱི་ཆོ་གས་ཡོན་བདག་གི་
ལུས་ངག་ཡིད་གསུམ་གྱི་ན་ཚ་དང་སྡུག་བསྔལ་ཐམས་ཅད་མ་ལུས་པར་དག་པའི་་
དམིགས་པ་ཡོན་མཆོདགཉིས་ཀས་བྱས་ལ། ད་ཕྱིས་མི་འབྱུང་བ་བྱ་བའི་ཕྱིར།
བསྲུང་བའི་ཆོ་ག་བྱ་སྟེ། ཡོན་བདག་གི་སྤྱི་གཙུག་ནས་བཟུང་སྟེ། ལུས་ཀྱི་གནས་
དགུར་རྡོ་རྗེ་རྒྱ་གྲམ་གྱིས་བདུག་ཅིང་རྒྱས་བཏབ་ལ། བདག་དང་ཡོན་བདག་་་་་་
འཁོར་བཅས་ལ། ནད་དང་གདོན་དང་གདོན་ཞིང་འཚེ་བ་ཐམས་ཅད་རཀྵ་རཀྵ་
སྭཱ་ཧཱ། ཞེས་བསྲུང་བ་ལ་རྒྱ་གྲམ་གྱི་ཁྲབ་གྱོན་པའི་དུས་འདི་ནས་བཟུང་སྟེ་སངས་
རྒྱས་མ་ཐོབ་བར་དུ་བར་ཆད་ཀྱི་གླགས་མི་རྙེད་པར་བསམ། ཡིག་བརྒྱ་བཀྲ་ཤིས་
གཏོར་རྫོངས་དང་། གཤེགས་གསོལ། གླུད་དབུལ་མདོས་སྒོ་དབྱེ། འདི་དག་་་
མཇུག་ཆོག་བསྡོམས་ཡིན་ནོ། །དེ་ནས་ཆོ་ག་ལྷག་ཆད་ཁ་སྐོང་བའི་ཕྱིར་ཡི་གེ་བརྒྱ་
པ་འདོན། དེ་ནས་མེ་ཏོག་ཐོར་ཞིང་བཀྲ་ཤིས་གསོལ་བར་བྱ་སྟེ། བཅོམ་ལྡན་་་་་
གསེར་མདོག་རི་རྒྱལ་ལྷུན་པོ་འདྲ། །འཇིག་རྟེན་གསུམ་ན་འཕགས་པ་འཇམ་་་་་
དཔལ་སྐུ། །བདེ་གཤེགས་སྐུ་ཡི་བཀྲ་ཤིས་གང་ལགས་པ། །བཀྲ་ཤིས་དེས་ཀྱང་་་་
དེང་འདིར་བདེ་ལེགས་ཤོག །བཅོམ་ལྡན་དུང་མདོག་རི་རྒྱལ་ལྷུན་པོ་འདྲ། །
• 211 •



འཇིག་རྟེན་གསུམ་ན་འཕགས་པ X། །X སྤྱན་རས་གཟིགས་དབང་གསུང་། །
བདེ་གཤེགས་སྐུ་ཡི་བཀྲ་ཤིས་གང་ལགས་པ། །བཀྲ་ཤིས་དེས་ཀྱང་དེང་འདིར་་་
བདེ་ལེགས་ཤོག །བཅོམ་ལྡན་དུང་མདོག X། །། （ སྤྱན་རས་གཟིགས་དབང་
གསུང་། །བདེ་གཤེགས་ x ཤོག ། བཅོམ་ལྡན་མཐིང་མདོག་རི་རྒྱལ་ལྷུན་པོ་འདྲ།།
འཇིག་རྟེན་གསུམ་ན་འཕགས་པ X། ཕྱག་ན་རྡོ་རྗེའི་ཐུགས X། བདེ་་་་
གཤེགས་སྐུ་ཡི་བཀྲ་ཤིས་གང་ལགས་པ། བཀྲ་ཤིས་དེས་ཀྱང་དེང་འདིར་བདེ་་་་
ལེགས། ཛ་ཡ་ཛ་ཡ། སི་དྷི་སི་དྷི། ཕ་ལ་ཕ་ལ། ཕྱོགས་དུས་གནས་སྐབས་་་་་
ཐམས་ཅད་དུ་བཀྲ་ཤིས་དང་བདེ་ལེགས་ཆེན་པོས་དུས་རྟག་ཏུ་ཁྱབ་པར་གྱུར་ཅིག
དེ་ནས་གཏོར་རྫོངས་དང་། གཤེགས་གསོལ་དང་། གླུད་དབུལ་བ་དང༌། །
མདོས་སྒོ་དབྱེ་བ་རྣམས་འདི་བཞིན་དུ་བྱའོ། །གཏོར་རྫོངས་ཀྱི་དུས་སུ་མེ་ཏོག་་་་
ཐོར། མདོས་སྒོ་དབྱེ་བའི་དུས་སུ་གསེར་སྐྱེམས་དང་ཀླུ་སྨན་སྟོར་ལ། ན་མོ།
རིག་པ་འཛིན་པ་བདག་གི་དཔལ་ཕྱག་ན་རྡོ་རྗེ་ལ་བཀའ་བསྒོ། ཕྱག་ན་རྡོ་རྗེས་་་
ཀླུའི་རྒྱལ་པོ་སོག་མེད་ལ་བཀའ་བསྒོ། སོག་མ་མེད་ཀྱིས་སྤྲུལ་པའི་རྒྱལ་པོ་ཀླུ་ཆེན་
པོ་བརྒྱད་ལ་བཀའ་བསྒོ། སྤྲུལ་པའི་རྒྱལ་པོས་རིགས་ལྔ་ལ་སོགས་པ་ལ་བཀའ་་་་
བསྒོས་ནས། དེང་ནས་ཡོན་གྱི་བདག་པོ་འདིའི་ལུས་ལ་ན་དིང་དིང་དུ་བྱེད་པའམ།
ཚ་རབ་ཏུ་བྱེད་པའམ། གལ་བགེགས་སུ་ཆེ་བའི་སྡང་བའི་སེམས་དང་ལྡན་པ་་་་
རྣམས་དང་། དྲག་ཤུལ་གྱི་སེམས་དང་ལྡན་པ་རྣམས་དང་། ལུས་ལ་ན་ཚ་བསྐྱེད་
པར་བྱེད་ཅིང་། སེམས་ལ་སྡུག་བསྔལ་བསྐྱེད་པར་བྱེད་པའི། ཀླུ་རྒྱལ་རིགས་་་་་
དང༌། རྗེ་རིགས་དང་། དམངས་རིགས་དང་། བྲམ་ཟེའི་རིགས་དང་། གདོལ་
བ་ཅན་གྱི་རིགས་ལ་སོགས་ཏེ། རིགས་གང་ཡིན་ཡང་རུང་། ཕྱོགས་གང་ནས་་་་
གནས་ཀྱང་རུང་། ཕོ་མོ་སུ་ཡིན་ཡང་རུང་། གྲངས་ནི་དུ་ཡོད་ཀྱང་རུང་སྟེ།
ཁྱེད་རྣམས་ལ་མཆོད་སྦྱིན་གྱི་གཏོར་མ་བདུད་རྩིའི་རྒྱ་མཚོ་ལ་ཡེ་ཤེས་ཀྱི་འོད་ཟེར་
• 212 •



འཕྲོ་བ། དག་ཅིང་གཙང་ལ་དྲི་ཞིམ་པ། སོ་སོའི་མོས་པ་ཇི་ལྟ་བ་བཞིན་དུ་བྱིན་
གྱིས་བརླབས་ནས་དབུལ་ལོ། །མཆོད་པར་བཞེས་ནས་ཁྱེད་རྣམས་ཀྱི་ལུས་ཀྱི་་་་་
གདུག་རྩུབ་ཞི་བར་མཛོད་ཅིག ངག་གི་དུག་རླངས་དང་གདུག་རྩུབ་ཐམས་ཅད་
ཞི་བར་ X ། ཡིད་ཀྱི་བསམ་ངན་དང་སྦྱོར་རྩུབ་ཐམས་ཅད་ཞི་བར་མཛོད་ཅིག
བདག་ཅག་རྣམས་ལ་གདོན་དུ་མ་འཚེ་བའི་འཇིགས་པ་མེད་པར་གྱུར་ཅིག སྔར་
གནོད་པར་བྱས་པ་ཡང་གནོངས་ཤིང་འགྱོད་པས། ལྷ་དཀོན་མཆོག་གསུམ་གྱི་་་་
སྤྱན་སྔར་བཤགས་པར་གྱིས། ཕྱིས་ཀྱང་མི་བྱེད་པར་དམ་ཆོས། རང་གི་ལུས་ལ་
དཔེ་ལོངས་ལ། ཕ་རོལ་ལུས་ལ་གནོད་པ་མ་བྱེད། སངས་རྒྱས་ཀྱི་བཀའ་ལས་མ་
འདའ། ཆོས། དགེ་འདུན། རིག་འཛིན་བདག་གི་བཀའ་ལས་མ་འདའ་བར། །
རི་གཙང་དང་ས་གཙང་དུ་གཤེགས་ཤིག་ཅེས་གནང་། ཡེ་ཤེས་ཀྱི་ཀླུ་ཆེན་པོ་བརྒྱད།
བྱང་ཆུབ་སེམས་དཔའི་ཀླུ་ཆེན་པོ་བརྒྱད། དེའི་བཀའ་དང་འཁོར་ན་གནས་པའི་
ཀླུ་ཕྲན་འབུམ་སྡེའི་འཁོར་དང་བཅས་པ། ཀླུ་བཙན། བྲག་བདུད། བྲག་བཙན།
གཉན་ཆེན་པོ་འབུམ་སྡེ་འཁོར་དང་བཅས་པ། ས་བདག་ཧལ་གྱི་ནག་པོ་དང༌།
ཧ་ལ་ཐེ་སེ་དང་། སྣང་སྲིད་ཀྱི་ལྷ་མ་སྲིན་སྡེ་བརྒྱད། བགེགས་རིགས་སྟོང་ཕྲག་
བརྒྱད་ཅུ་ལ་སོགས་པ་རྣམས་ལ་གླུད་དང་། ཁ་བཟས་སུ་དབུལ་ལོ། །བཟུང་བ་་
ཐོངས་ཤིག བཅིངས་པ་འཁྲོལ་ཅིག ངན་པའི་སྣ་མ་འདྲེན། བཟང་པོའི་ཤུལ་
མ་བྱེད། བདག་གི་རིགས་སྔགས་གཉན་པོ་འདི་ཡང་ཁྱེད་རྣམས་ལ་མི་འཕྲོ་མི་་་་
ཕོག་པས། ཁྱེད་རྣམས་རང་གི་གནས་སུ་གཤེགས་ཤིག གནང་། ཡུལ་བདག་ས་
རྟེན་འཁོར་དང་བཅས་པ། གཞི་བདག་ས་རྟེན་འཁོར་དང་བཅས་པ། ཡུལ་་་་་
ཕྱོགས་འདི་ན། ང་ཆེ་ང་བཙན་ཟེར་བ་ལ་སོགས་པ་རྣམས་ལ་ཡང་གླུད་དང་།
ཁ་བཟས་སུ་དབུལ་ལོ། །རུ་ང་དང་ཕྲག་དོག་པར་མ་མཛད་པར། བདག་ཅག་ལ་
སྡོང་གྲོགས་མཛོད་ཅིག གནང་། མཐོ་སྲིད་པའི་རྩེ་མོ་ནས། དམའ་ན་རག་་་་
• 213 •



དམྱལ་བ་ཡན་ཆད། འགྲོ་བ་རིགས་དྲུག ལམ་རྒྱུད་ལྔ། སྐྱེ་གནས་རྣམ་པ་་་་
བཞིའི་སེམས་ཅན་ཐམས་ཅད་ཚིམ་ཞིང་རྒྱས་པར་གྱུར་ཅིག ད་ནི་གཤེགས་་་་་
གསོལ་ཏེ། ས་བདག་ས་ལ་གཤེགས་ཤིག རྡོ་བདག་རྡོ་ལ་གཤེགས་ཤིག ཆུ་་་་
བདག་ཆུ་ལ་གཤེགས་ཤིག ཤིང་བདག་ཤིང་ལ་གཤེགས་ཤིག རྒྱལ་རིགས་དཀར་
པོ་ཤར་དུ་གཤེགས་ཤིག བྲམ་ཟེ་སེར་པོ་ལྷོ་རུ་གཤེགས་ཤིག རྗེ་རིགས་དམར་པོ་
ནུབ་ཏུ་གཤེགས་ཤིག དམངས་རིགས་སྔོན་པོ་བྱང་དུ་གཤེགས་ཤིག གདོལ་བ་་་
ནག་པོ་མཚམས་སུ་གཤེགས་ཤིག སོ་སོ་རང་གི་གནས་སུ་གཤེགས་ཤིག ཨོཾ་སརྦ་
ན་ག་རཱ་ཛ། ཨ་ཡཾ་པྲ་ར་ཡ་ཕཊ། །
ད་གླུད་འབུལ་བ་ལ། ཧཱུྃ། སྣང་སྲིད་ལྷ་སྲིན་སྡེ་བརྒྱད་ཐམས་ཅད་ལ། །
བདག་ཅག་ཡོན་མཆོད་འཁོར་བཅས་ཀྱི། །ལུས་ངག་ཡིད་གསུམ་གླུད་འདི་འབུལ། །
ས་ཡི་གླུད་འདི་ས་ལ་འབུལ། །ས་ལ་གནས་པའི་ལྷ་འདྲེ་ཀུན། །མཐུན་པའི་རྫས་
དང་གླུད་ལོངས་ལ། །འཁོར་འདིར་གནོད་པ་མ་བྱེད་ཅིག། །ཁྲག་གི་གླུད་འདི་
ཆུ་ལ་འབུལ། །ཆུ་ལ་གནས་པའི་ལྷ་འདྲེ་ཀུན། །མཐུན་པའི་རྫས་དང་གླུད་ལོངས་
ལ། འཁོར་འདིར་གནོད་པ་མ་བྱེད་ཅིག །དྲོད་ཀྱི་གླུད་འདི་མེ་ལ་འབུལ། །མི་་
ལ་གནས་པའི་ལྷ་འདྲེ་ཀུན། །མཐུན་པའི་རྫས་དང་གླུད་ལོངས་ལ། །འཁོར་་་་་་
འདིར་གནོད་པ་མ་བྱེད་ཅིག །དབུགས་ཀྱི་གླུད་འདི་རླུང་ལ་འབུལ། །རླུང་ལ་་་་་
གནས་པའི་ལྷ་འདྲེ་ཀུན། །སེམས་ཀྱི་གླུད་འདི་མཁའ་ལ་འབུལ། །མཁའ་ལ་་་་་
གནས་པའི་ལྷ་འདྲེ་རྣམས། །མཐུན་པའི་གླུད་དང་རྫས་ལོངས་ལ། །འཁོར་་་་་
འདིར་གནོད་པ་མ་བྱེད་ཅིག །ད་ནི་མདོས་སྒོ་དབྱེ་སྟེ། མཐོ་བ་རྣམས་ཀྱང་་་་་་
ཞབས་སྐུམས་ཤིག དམའ་བ་རྣམས་ཀྱང་དབུ་ཆུམ་ཞིག བར་པ་རྣམས་ནི་སྐུ་་་
གཟུར་ཞིག འཕྲང་པ་རྣམས་ཀྱི་འཕྲང་གསོལ་ཞིག སྒོ་བ་རྣམས་ཀྱི་སྒོ་ཕྱེ་ཅིག
སྣང་སྲིད་ལྷ་སྲིན་སྡེ་བརྒྱད་དང་། བགེགས་རིགས་སྟོང་ཕྲག་བརྒྱད་ཅུ་ཐམས་ཅད་
• 214 •



ལ། བདག་ཅག་དཔོན་སློབ་ཡོན་མཆོད་ཀྱི། །ལུས་ངག་ཡིད་གསུམ་གླུད་འབུལ་གྱི། །
བཟུང་བ་མཐོང་ལ་བཅིངས་པ་འཁྲོལ། །བྱིངས་པ་བསོང་ལ་བསྡམས་པ་གློད། །
ཅེས་བརྗོད་ལ་གསེར་སྐྱེམས་དང་། ཀླུ་སྨན་ཕྱོགས་བཅུར་གཏོར་ལ་གནོད་པ་ཡོད་
པའི་སར་མདོས་བཏང་ངོ༌། །དེ་ནས་ཡེ་ཤེས་སེམས་དཔའ་གཤེགས་སུ་གསོལ།
དམ་ཚིག་སེམས་དཔའ་ཕྱིར་བཟློག་སྟེ་རིམ་བཞིན་བཞུགས་ཏེ་གཟིམ་པར་བསམ་མོ།།
དེ་ནས་ཐུགས་ལ་བསམ་འཕྲོས་ཏེ། དཀྱིལ་འཁོར་སྟེང་དུ་བཞུགས་པར་བསམ།
རླུང་གི་དཀྱིལ་འཁོར་བསམ་པར་བྱ་སྟེ། བླ་ར་ན་ཕཊ་ཀྱི་སྒྲ་བརྗོད་པས། གང་་་་
གནོད་གནས་སུ་གཟུགས་བརྙན་ནི། །བསྐྱལ་ནས་གླུད་ཀྱི་དངོས་པོར་བསམ། ས་
ཚོན་འཕྱག་ལ་ཆུ་བོར་དོར། །ཡང་ན། གཟུགས་བརྙན་རྣམས་ཀྱང་ཆུ་ལ་དོར། །
བུམ་ཆུ་ལྷག་མས་ནད་པ་ཡི། །མགོ་ལུས་མེད་པར་བཀྲུ་བར་བྱ། །དེ་ལྟའི་སྦྱོར་བ་
ཟབ་མོ་འདི། །བདེ་གཤེགས་འདུས་པའི་ལམ་ཆེན་ཡིན། །བཅུ་གཅིག་ལོན་ཡང་
འཚོ་བར་འགྱུར། །འབྱུང་པོ་གཞན་ལ་སྨོས་ཅི་དགོས། །ཕྱག་ན་རྡོ་རྗེ་ལ་བརྟེན་་
པའི་ས་བདག་གི་གདོན་སྒྲོལ་འདི། གྲུབ་ཆེན་ཛ་བ་རི་བས་ཕྱག་ན་རྡོ་རྗེ་འཁོར་་་
ཆེན་ལ་བརྟེན་པའི་ས་བདག་གདོན་སྒྲོལ་གྱི་གཞུང་གཞིར་བཞག་ཅིང་། བླ་མ་སྔ་
མ་རྣམས་ཀྱི་ཕྱག་ལེན་ལ་བརྟེན་ནས་བྱས་པ་ཡིན་པས། བདག་མདུན་གྱི་ཕྱག་་་་
རྡོར་བསྒོམ་པ་ནི། ཕྱག་རྡོར་གང་ལ་བྱས་ཀྱང་ཆོག་པས། རང་གི་བསྙེན་པ་གང་
བྱེད་སོང་བའི་ཕྱག་རྡོར་བསྒོམ་མོ། །ས་བདག་གདོན་སྒྲོལ་ཆོ་ག་འདི། །ཛ་བ་རི་
དང་བླ་མ་ཡི། །གསུངས་པའི་མན་ངག་ཇི་བཞིན་དུ། །རྡོ་རྗེ་འཛིན་པ་བཟང་
བཀྲས་ཀྱིས། །སྦྱར་བའི་རབ་བྱེད་བཅུ་དགུ་པའོ། །
ཕྱག་ན་རྡོ་རྗེ་གོས་སྔོན་ཅན་གྱི་སྒྲུབ་ཐབས་ལ་བརྟེན་ནས་ཆབ་གཏོར་གཏོང་
བར་འདོད་ན། གཏོར་སྣོད་གང་འབྱོར་ནང་དུ་སྲོག་ཆགས་མེད་པའི་ཆུས་བཀང་།
དེའི་ནང་དུ་རིན་པོ་ཆེ་ལྔ་དང་། སྨན་ལྔ་དང་། མེ་ཏོག་སོགས་ཅི་འབྱོར་བླུག
• 215 •



སྐྱབས་འགྲོ་སེམས་སྐྱེད་བྱས། རང་ཕྱག་རྡོར་དུ་བསྒོམས། དེ་ནས་ཚད་མེད་བཞི་
བསྒོམས། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་ཧཱུྃ་སེར་
པོ་ལས་བྱུང་བའི་གཏོར་སྣོད་རིན་པོ་ཆེའི་ཁང་པ་བརྩེགས་པ། རིའི་རྒྱལ་པོ་རི་་་
རབ་ཀྱི་ཚད་ཙམ་དུ་གྱུར། དེའི་ནང་དུ་ཁཾ་སེར་པོ་ལས་བྱུང་བའི་ཁ་ཟས་རོ་བརྒྱ་་
པ་ནམ་མཁའ་དང་མཉམ་པར་གྱུར། ཨོཾ་ཨ་ཀ་རོ་མུ་ནས། ཏཱ་ཨོཾ་ཨཱཿཧཱུྃ། ཞེས་་་
པའི་འཇིག་རྟེན་པའི་བདུད་རྩིར་བྱིན་གྱིས་བརླབས། ཨོཾ་ཨཱཿཧཱུྃ་ལན་གསུམ་བརྗོད།
ཨོཾ་རུ་རུ་ཕུ་རུ་ཛྭ་ལ་ཏིཥྛ་སིདྷི་ལ་ཙ་ནི། སརྦ་ཨཏྠ་ས་ཐ་ན་ཡེ་སྭཱ་ཧཱ། ཞེས་པས་་་
འཇིག་རྟེན་ལས་འདས་པའི་བདུད་རྩིར་བྱིན་གྱིས་བརླབས། ནམ་མཁའ་མཛོད་་
ཀྱི་སྔགས་རྒྱས་ལན་གསུམ་སྤེལ། དེ་ནས་མདུན་གྱི་ནམ་མཁར་ཧིལས་པདྨ་དཔག་
ཏུ་མེད་པར་བསམ། རང་གི་ཐུགས་ཀའི་ཧཱུཾ་ལས་འོད་འཕྲོས། ཡི་དམ་ལྷ་ཚོགས།
འགྲོ་དྲུག་སེམས་ཅན་སྤྱན་དྲངས། ཡང་འོད་ཟེར་འཕྲོས་དེ་རྣམས་ལ་ཕོག་པས།
སྡིག་སྒྲིབ་དག་ནས་ཡི་དམ་གྱི་ལྷར་གྱུར་པ་ལ། ཡན་ལག་བདུན་པ་ཕུལ། ཨོཾ་བཛྲ་
པཱ་ཎི་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ་ཅེས་པས་བགེགས་བསྐྲད། ཨོཾ་ནི་ལཾ་བཛྲ་
དྷ་ར་བཛྲ་པཱ་ཎི་ཨཛྷཱ་པ་ཡ་ཏི། ཨི་དཾ་བཱ་ལི་གྲོསྣ་ཏུ། ས་མ་ཡ་རཀྵནྟུ། མ་མ་སརྦ་་
སི་དྷི་མེ་པྲ་ཡཙྪ་ཏུ་མ་མ། སརྦ་ཀརྨ་ས་དུ་ས་དུ་སྭཱ་ཧཱ། ཞེས་པས་ཡི་དམ་རྣམས་
ལ་འབུལ། གཞན་རྣམས་ལ། ན་མསརྦ་ཏ་ཐཱ་ག་ཏ་ཨ་བ་ལོ་ཀི་ཏེ། ཨོཾ་སམྦྷ་ར་
སམྦྷ་ར་ཧཱུྃ། ཞེས་པས་བྱིན་གྱིས་བརླབས། ཨོཾ་རུ་རུ་སོགས་ཀྱི་སྔགས་ལན་བདུན་
བརྗོད། དེ་ནི་ཟང་ཟིང་གི་སྦྱིན་པའོ། །ཆོས་ཀྱི་སྦྱིན་པ་ནི། རྟེན་འབྲེལ་སྙིང་པོ་
འདོན་ནོ། །དེ་རྗེས་སུ། ཆོས་རྣམས་ཐམས་ཅད་རྒྱུ་ལས་བྱུང༌། །ནས། འདི་ནི་
སངས་རྒྱས་བསྟན་པ་ཡིན། ཞེས་པའི་བར་བྱ། དེ་ནས། དགེ་བ་འདི་ཡི་སྐྱེ་བོ་་
ཀུན་གྱིས་བསྔོ་བ་བྱ། དེ་ནས་བདེན་པ་བརྡར་བ་ནི། སངས་རྒྱས་ཀྱི་བདེན་པ་་་
དང༌། ཆོས་ཀྱི་ ×། དགེ་འདུན་གྱི་ X། གསང་སྔགས་ཀྱི་ x ། རིགས་་་
• 216 •



སྔགས་ཀྱི་ X། ཕྱག་རྒྱའི་ X། ཏིང་ངེ་འཛིན་གྱི་ X། བདག་གི་བསམ་པ་
རྣམ་པར་དག་པའི་སྟོབས་ཀྱིས་སེམས་ཅན་ཐམས་ཅད་ལ་གནོད་འཚེ་ཐམས་ཅད་
ཞི་ནས། བར་ཆད་གནོད་པ་ཐམས་ཅད་སྤངས་ཏེ། བྱམས་པའི་སེམས་དང་ལྡན་
པར་གྱུར་ཅིག བདག་གི་དགེ་བའི་རྩ་བ་འདི་དག་གིས། །ཀླུ་རྣམས་གནོད་པ་ཉེ་
བར་ཞི་བ་དང་། །བགེགས་དང་ལོག་འདྲེན་འཚེ་བ་མེད་པ་དང་། །བདག་གི་་་
ལས་རྣམས་ཐམས་ཅད་འགྲུབ་པར་མཛོད། །དེ་ནས་ཡིག་བརྒྱ་བརྗོད། ཨོཾ་བཛྲ་་
མུ སོ་སོ་རང་གནས་སུ་གཤེགས་པར་གྱུར། གོས་སྔོན་ཅན་ཆབ་གཏོར་འགྲོ་་་
བཟང་གི་གཞུང་བཞིན་དུ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་ཉི་ཤུ་པའོ། །
འདིའི་ཀླུ་གཏོར་ནི། སྐྱབས་འགྲོ་སེམས་སྐྱེད་བྱས། ཚད་མེད་བཞི་བསྒོམས།
རང་ཕྱག་རྡོར་དུ་བསྒོམས། དེ་ནས་མདུན་དུ་པཾ་ལས་པདྨ་དམར་པོ་འདབ་མ་་་་
བརྒྱད་པ། དེའི་དབུས་སུ་ཕྱག་རྡོར་སྒྲུབ་ཐབས་བཞིན་བསྐྱེད། འདབ་མ་བརྒྱད་
ལ་ཕུ་ནག་པོ་བརྒྱད་ལས། ཀླུའི་རྒྱལ་པོ་བརྒྱད་མདོག་ནག་པོ། ལག་གཉིས་ཐལ་
མོ་སྦྱར་བ་ཕུད་ཀྱི་སྒྲ་སྒྲོག་པ་བསྒོམས། རང་གི་ཐུགས་ཀའི་ཧཱུྃ་ལ་འོད་འཕྲོས། ཨོ་
ཕོ་ཕུ་ཞེས་པས་ཀླུ་ཆེན་བརྒྱུད་བཀུག གཉིས་སུ་མེད་པར་གྱུར། གཏོར་མའི་རྒྱུ་་
མངར་གསུམ་དཀར་གསུམ་ལ་བྱས་པ། གོང་གི་ཕྱག་རྡོར་ལྟར་བྱིན་བརླབ་བྱས་་་
པའི་རྗེས་སུ། ལག་པ་གཡས་པ་མཆོག་སྦྱིན་གྱི་ཕྱག་རྒྱ་བྱས་ལ་ཧ་ཧ་ཧི། ཐཾ་ལས་
དཔག་བསམ་གྱི་ཤིང་ཡལ་ག་ལོ་འདབ་དཔག་ཏུ་མེད་པ་དང་ལྡན་པའི་ཡལ་ག་་་་
རྣམས་ལ་རིན་པོ་ཆེའི་བདུད་རྩིས་གང་བའི་བུམ་པ་དུ་མ་གནས་པ་རྣམས་ལ། ཧཱུཾ་
ལས་བདུད་རྩིའི་ཆར་བབས་པའི་གཏོར་མ་ཡོངས་སུ་གང་བར་གྱུར། ཨོཾ་ཨཱཿཧཱུྃ། །
ལན་གསུམ་བརྗོད། མགྲོན་རྣམས་ཀྱི་ལྗགས་ཧཱུྃ་ལས་བྱུང་བའི་རྡོ་རྗེའི་སྦུ་གུས་་་་་་
རྔུབས་པར་བསམ་ལ། ཨོཾ་བ་སུ་ཀེ་མཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཨོ་རཀྵ་ཀ་ཨི་ལོ་
ལྀ་ཏ། ཨོ་ཀསྐོ་ཏ། ཨོ་ཧཱུྃ་སུ་ཀ་ཏ། ཨོ་པདྨ། ཨོཾ་མ་ཧཱ་པདྨ། ཨོ་ཤ་པ་ཀ ཨོ་ཀུ་
217.



ལི་ཤ་ཡ ཨོཾ་ན་ག་ས་ན་སཾ་ཁུ་ཧ་ར་ཧ་ར་ཨི་མཾ་ལཾ་ཏ་ཁ་ཁ་ཁཱ་ཧི་ཁཱ་ཧི་ཁཱ་ཧི། ཨི་མཾ་
བ་ལཾ། ཨོ་ཕོ། ཀླུའི་རྒྱལ་པོ་སོག་མ་མེད། ཨེ་མཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཨོ་་
མཐའ་ཡས་དང་ནི་ནོར་རྒྱས་བུ། །འཇོག་པོ་དང་ནི་སྟོབས་ཀྱི་རྒྱུ། །པདྨ་པདྨ་་་་
ཆེན་པོ་དང་། །དུང་སྐྱོང་དང་ནི་རིགས་ལྡན་དང་། །ལྷ་མོ་ལྷ་མོ་ཆེན་མོ་དང༌། །
ཟླ་བ་ཟླ་བའི་སྤྱི་གཙུག་ཆེ། །སྙིང་པོ་མེ་དང་འགུ་ལིང་ཏ། །དགའ་བོ་དང་ནི་ཉེ་་
དགའ་བོ། །རྒྱ་མཚོ་དང་ནི་རྒྱ་མཚོ་ཆེ། །གདུང་བ་དང་གི་གདུང་བ་ཆེ། །དཔལ་
གྱི་འོད་དང་འོད་པོ་ཆེ། །རིན་ཆེན་འོད་དང་གཟུགས་བཟང་དང་། །གཟུགས་་་
ཆེན་སྦྲུལ་བཟང་ལྟོ་འཕྱེ་ཆེ། །སྨིག་རྒྱུ་དང་ནི་སྨིག་རྒྱུ་ཆེ། །ཀླུ་ཆེན་བརྒྱད་པོ་་་་་
འཁོར་དང་བཅས། །འདིར་གཤེགས་མཆོད་སྦྱིན་གཏོར་མ་བཞེས། །མཛེས་པའི་
དཀར་གསུམ་གཏོར་མ་འདི། །མངར་གསུམ་འོ་མའི་རྒྱ་མཚོར་བཅས། །རིན་་་་
ཆེན་འཕྲེང་བའི་ཐེམ་སྐས་ཅན། །ཀླུ་ཡི་གནོད་པ་སྐྱོབ་བྱེད་པ། །མཐུན་པའི་རྫས་
སུ་འདི་གྱུར་ཅིག །མཆོད་སྦྱིན་གཏོར་མ་འདི་བཞེས་ལ། །བདག་ཅག་འཁོར་་་་་
དང་བཅས་པ་ལ། །ཀླུ་ལས་གྱུར་པའི་གནོད་པ་ནི། །མཐོང་བའི་དུག་དང་མ་་་་
རུང་དུག །བསམ་ངན་དུག་ལ་སོགས་པ་ཀུན། །དེ་དག་ཐམས་ཅད་ཞི་གྱུར་ཅིག
བདག་པས་གཅེས་པའི་རྫས་འཁྱེར་ལ། །བདག་ལ་གནོད་པ་མ་བྱེད་པར། །རྟག་
ཏུ་བྱམས་པའི་སེམས་དང་ནི། །ཕ་མ་ལྟ་བུའི་སེམས་ཀྱིས་ལྟོས། གནང༌། ལས་
ལས་སྐྱེས་པ་ཡི། །བཀའ་དང་དམ་ལ་ཐོགས་པ་ཡི། །གདུག་པ་ཅན་གྱི་ཚོགས་་་་
རྣམས་ཀུན། །བཀའ་ཡི་ཕམ་ཕམ་འདི་བསྣམས་ལ། །སོ་སོ་རང་རང་གནས་སུ་་་
དེངས། །ཉོན་ཅིག་ཉོན་ཅིག་རིགས་ཀྱི་བུ། །ཇི་ལྟར་ས་བོན་ཚ་བ་ལ། །འབྲས་བུ་
ཚ་བ་འབྱུང་བ་ལྟར། །སོ་སོ་རང་རང་ལས་ལ་སྤྱོད། །འབྱུང་བཞི་སོ་སོར་འགྱུར་
ཡང་སྲིད། །བདེ་གཤེགས་བཀའ་ལ་འགྱུར་བ་མེད། །ལས་འབྲས་འགྱུར་ཞིང་་་་
བསླུ་མི་སྲིད། །དེ་ལས་ཁྱོད་སྡིག་མ་བྱེད་པར། །དགེ་བའི་བསམ་པས་གནས་པར་
• 218 •



བགྱིས། །ཞེས་བརྗོད་དེ་ཡིག་བརྒྱ་བརྗོད། ཀླུ་ཡེ་ཤེས་པ་གཤེགས། དམ་ཚིག་པ་
མི་དམིགས་པར་བསམ། གཏོར་མ་གནོད་པའི་ཕྱོགས་སུ་སྐྱེལ་ལོ། །ཀླུའི་གཏོར་་་
མ་སློབ་དཔོན་འགྲོ་བཟང་སྙིང་པོའི་གཞུང་བཞིན་དུ། མང་དུ་ཐོས་པ་བཟང་པོ་་
བཀྲ་ཤིས་ཀྱིས་སྦྱར་བའི་རབ་བྱེད་ཉེར་གཅིག་པའོ། །
འདི་ལ་བརྟེན་ནས་ཚོགས་འཁོར་བྱ་བ་ལ། གནས་ཁང་བྱི་དོར་བྱས།
དཀྱིལ་འཁོར་བཞེངས་པའམ། ཡང་ན་མཎྜལ་སྔོན་པོ་བྱས། འདིའི་རྟེན་སོགས་
བཀྲམ། མཆོད་པ་དང་གཏོར་མ། ཡི་དམ་དང་རྣམ་སྲས། གཞི་བདག་གི་གཅིག་
སྟེ་གསུམ་བཞག རང་ཕྱག་རྡོར་དུ་མངོན་རྟོགས་ལྟར་བསྐྱེད་པའི་མིག་གཡས་སུ་
ཉི་མ། གཡོན་དུ་ཟླ་བ། དེའི་སྟེང་དུ་ཧཱུྃ་བསམས་ནས་ཕྱོགས་ཀུན་ཏུ་བལྟས་པས་
བགེགས་བསྲེགས་པར་བསམ། དེ་ནས་རང་གི་སྙིང་ཁ་ནས། ཨོཾ་སུམྦྷ་ནི་སུམྦྷ་ཧཱུྃ་
ཕཊ། ཤར་ཕྱོགས་སུ་འཕྲོས་པས་རྡོ་རྗེ་རིགས་མཁའ་འགྲོ་དཀར་པོ་འཇིགས་པའི་
གཟུགས། ཕྱག་ན་མཚོན་ཆ་སྣ་ཚོགས་བསྣམས་པ། དཔག་ཏུ་མེད་པ་བསྐྱེད་དེ། །
ཨོ་གིཧཱ་གིནྡྷ་ཧཱུྃ་ཧཱུྃ་ཕཊ། ལྷོར་འཕྲོས་པས་རིན་ཆེན་རིགས་ཀྱི་མཁའ་འགྲོ་སེར་པོ།
གཞན་གོང་བཞིན། ཨོ་གིནྡཱ་པ་ཡ་གིནྡཱ་པ་ཡ་ཧཱུྃ་ཧཱུྃ་ཕཊ། ནུབ་ཏུ་འཕྲོས་པས་་་་་
པདྨའི་རིགས་ཀྱི་མཁའ་འགྲོ་དམར་མོ་སོགས། གཞན་གོང་བཞིན། ཨོཾ་ཨ་ན་ཡོ་་
བིདྱ་རཱ་ཛ་ཧཱུྃ་ཧཱུྃ་ཕཊ། བྱང་དུ་འཕྲོས་པའི་ལས་ཀྱི་རིགས་ཀྱི་མཁའ་འགྲོ་སྔོན་མོ་་་
སོགས་སོ། །དེའི་ཕྱི་རོལ་དུ་རྡོ་རྗེའི་གུར་རྭ་བ་མེ་འབར་བ་དང་བཅས་པར་གྱུར། །
དེ་ནས་བླ་མ་ཡི་དམ་ཆོས་སྐྱོང་། དཔལ་མགོན་བདུན་ཅུ་རྩ་ལྔ་སོགས་སྤྱན་དྲངས།
ཡན་ལག་བདུན་པ་དང་། གཏོར་མ་སྤྱི་དང་མཐུན་པར་ཕུལ། ཚོགས་ཨ་ཀ་རུ་་་
དང་། ནམ་མཁའ་མཛོད་ཀྱི་སྔགས་རྒྱས་བྱིན་གྱིས་བརླབ་པར་བྱས། ཚོགས་རྗེ་་
སོགས་ཀྱི་བདག་པོ་ནི། །བཅོམ་ལྡན་རྡོ་རྗེ་གོས་སྔོན་ཅན། །ཚོགས་ཀྱི་བདག་པོར་
བཞུགས་སུ་གསོལ། དེ་ནས་འབུལ་བ་ནི། དུས་གསུམ་བླ་མ་རྣམས་དང་ནི། །ཡི་
219.



དམ་ལྷ་ཚོགས་འཁོར་བཅས་ལ། །ཚོགས་ཀྱི་མཆོད་པ་འབུལ་ལགས་ན། །ཐུགས་
རྗེ་ཆེ་དགོངས་དངོས་གྲུབ་སྩོལ། །ཨ་ལ་ལ་ཏེ་མཆོད་པར་བཞེས། །ལྷ་རྣམས་་་་་
འདུལ་ཕྱིར་གོས་དཀར་དང་། །སྐུ་ཡི་དཀྱིལ་འཁོར་འཁོར་བཅས་ལ། །ཚོགས་ཀྱི་
མཆོད་པ་ ×། །ལྷ་སྲིན་འདུལ་ཕྱིར་གོས་དམར་ཅན། །གསུང་གི་དཀྱིལ་འཁོར་
འཁོར་བཅས་ལ། །ཀླུ་རྣམས་འདུལ་ཕྱིར་གོས་སྔོན་ཅན། །ཐུགས་ཀྱི་ X། །བླ་
མེད་དཀོན་མཆོག་གསུམ་ལ། བསྟན་པ་བསྲུང་བའི་ཆོས་སྐྱོང་ལ། X །ཡུལ་གྱི་་་
གཞི་བདག་འཁོར་བཅས་ལ། དེ་ནས་ཚོགས་ལ་ལོངས་སྤྱོད། ལྷག་གཏོར་བཏང་།
མཆོད་བསྟོད། ཡིག་བརྒྱ་བཟོད་གསོལ། གཤེགས་གསོལ་བྱས་ལ་རྗེས་མི་མངོན་
པར་བྱའོ། །ཚོགས་འཁོར་གྱི་ཆོ་ག་སློབ་དཔོན་འགྲོ་བཟང་སྙིང་པོའི་གཞུང་བཞིན་
དུ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་ཉེར་གཉིས་པའོ། ། །
ན་མོ་ལོ་ཀི་ཤྭ་ར་ཡ། སེང་གེ་སྒྲ་བསྒྲུབ་པར་འདོད་པ་ལ། ཁྲུས་བྱས།
སྟན་བདེ་བ་ལ་འཁོད་ནས། རང་གི་སྙིང་ཁར་ཟླ་བའི་སྟེང་དུ་ཧཱིདཀར་པོ་སྒོམས།
དེའི་འོད་ཀྱིས་བླ་མ་དང་སངས་རྒྱས་བྱང་ཆུབ་སེམས་དཔའི་ཚོགས་སྤྱན་དྲངས།
ལོ་ཀི་ཤྭ་ར་ས་པཱ་རི་ཝ་ར་ཨརྒ་པྲ་ཏིཙྪ་སྭཱ་ཧཱ། ཞེས་པ་ནས། ཤཔྟའི་བར་གྱིས་་་་་
མཆོད། དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ནས། འགྲོ་ལ་་་་
ཕན་ཕྱིར་སངས་རྒྱས་འགྲུབ་པར་ཤོག ཅེས་པའི་བར་བརྗོད། ཤུརྱ་ཏས་བསངས་
སྦྱངས། སྟོང་པའི་ངང་ལས། པཾ་ལས་པདྨ་དཀར་པོ། དེའི་སྟེང་དུ་ཡི་གེ་སེང་་་་
ཡོངས་སུ་གྱུར་པ་ལས་སེང་གེ་དཀར་པོ། དེའི་སྟེང་དུ་ཟླ་བ་ལ་གནས་པའི་ཧཱི
དཀར་པོ་ལས་འོད་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་
འདུས་ཡོངས་སུ་གྱུར་པ་ལས། རང་ཉིད་སེང་གེ་སྒྲ་སྐུ་མདོག་དཀར་པོ་འོ་་་་
དཔག་མེད་ཀྱི་དབུ་བརྒྱན་ཅན། རལ་པའི་ཐོར་ཅོག་ཅན། སྤྱན་གསུམ་དང་ལྡན་
པ། དཀའ་ཐུབ་པའི་ཆ་ལུགས་འཛིན་པ། རྒྱལ་པོའི་འགྱིང་བག་གིས་བཞུགས་པ།
• 220 •



ཞལ་གཅིག་ཕྱག་གཉིས་པ། གཡོན་པདྨ་གྱེན་དུ་ལངས་པའི་སྟེང་ན་རལ་གྲི་འབར་
བ་དང་། དེའི་གཡོན་ངོས་སུ་དྲི་བཟང་པོ་སྣ་ཚོགས་ཀྱིས་གང་བའི་ཐོད་པ་དཀར་
པོ། གཡས་ན་རྩེ་གསུམ་དཀར་པོ་སྦྲུལ་གྱིས་བཅིངས་པ། སྐུ་ལ་དེ་བཞིན་་་་་
གཤེགས་པ་ལྔ་འཕྲོ་བ། དེའི་དཔྲལ་བར་ཨོཾ་དཀར་པོ། །མགྲིན་པར་ཨཱདམར་པོ། །
ཐུགས་ཀར་ཧཱུཾ་སྔོན་པོ། ཧཱུྃ་ལས་འོད་འཕྲོས། བསྒོམ་པ་དང་འདྲ་བའི་ཡེ་ཤེས་པ་
སྤྱན་དྲངས། ཛ྄ཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་ཧཱུྃ་ལས་འོད་་་
འཕྲོས། རིགས་ལྔ་སྤྱན་དྲངས། མཆོད། དེ་བཞིན་གཤེགས་པ་ཐམས་ཅད་ཀྱི་་་་
དབང་བསྐུར་དུ་གསོལ། ཞེས་གསོལ་བ་བཏབ་པས། བུམ་པའི་ཆུས་དབང་་་་་་
བསྐུར། དྲི་མ་དག ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས།
འོད་དཔག་མེད་ཀྱིས་དབུ་བརྒྱན་པར་གྱུར། རང་གི་ཐུགས་ཀར་ཟླ་བའི་སྟེང་དུ་་
ཧྲཱིཿདཀར་པོའི་མཐའ་སྐོར་དུ་སྔགས་ཀྱིས་བསྐོར་བ་ལ་དམིགས་ནས་བཟླས་པ་ནི།
ཨོ་ཨཱཧིསེང་ཧ་ན་ད་ཧཱུྃ་ཕཊ་ཅེས་པའི་སྙིང་པོ་དང་། ན་མོ་རཏྣ་ཏྲ་ཡཱ་ཡ། ན་་
མ ཨརྱ་ཨ་བ་ལོ་ཀི་ཏེ་ཤྭ་ར་ཡ། བོ་ཏི་ས་ཏྭཱ་ཡ། མ་ཧཱ་ས་ཏྭཱ་ཡ། མ་ཧཱ་ཀཱ་རུ་ཎི་
ཀཱ་ཡ། ཏདྱ་ཐཱ། ཨོཾ་ཨ་ཀ་ཊེ། བི་ཀ་ཊེ། ཎི་ཀཏྲེ། ཊཾ་ཀ་ཏྲེ། ཀ་རོ་ཏྲེ་ཀ་རོ་ཊ་
བིརྱ་སཱ་ཧཱ། བཟླས་པས་སྐྱོ་ན། མཆོད་བསྟོད་བྱས། དགེ་བ་བསྔོས་ཐུན་་་་་་
མཚམས་བྱའོ། །སེང་གེ་སྒྲའི་མངོན་པར་རྟོགས་པ་སློབ་དཔོན་ཙནྡྲ་གོ་མིའི་གཞུང་
བཞིན་དུ་མང་དུ་ཐོས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་ཉེར་གསུམ་་
པའོ། །
འདིའི་བསྲུང་བ་ནི། དུས་ཚེས་བཟང་པོ་ལ། རང་ཉིད་ལྷའི་ང་རྒྱལ་་་་་་
གནས་པས། འཁོར་ལོའི་གཞི་དཀར་པོ་ལ་ཁྲག་གམ། རྒྱ་སྐྱེགས་སམ། གུར་་་་
གུམ་གྱི་རིམ་པ་ལྔ་སྐོར། དང་པོ་ལ་པདྨའི་ལྟེ་བ་བྱ། གཉིས་པ་ལ་མུ་ཁྱུད།
གསུམ་པ་ལ་པདྨ་འདབ་བརྒྱད། བཞི་པ་ལྔ་པ་གཉིས་སུ་མུ་ཁྱུད། ཡི་གེ་བྲི་བ་ནི།
• 22] •



དབུས་སུ་ཨོ་ཡིག དེའི་མཐའ་ལ་ཆེ་གེ་མོ་ལ་རཀྵ་རཀྵ། དེའི་ཕྱིའི་མུ་ཁྱུད་ལ་་་་་་
དབྱངས་ཡིག་བཅུ་དྲུག་སྤེལ་ཚིག་དང་བཅས་པ། པདྨ་འདབ་བརྒྱད་ལ་ཨོ་བཞག་
པའི་སྙིང་པོའི་ཡི་གེ་ལྷག་མ་བརྒྱད་བྲི། མུ་ཁྱུད་བཞི་པ་ལ་གཟུངས་རིང་ལ་སྤེལ་་་
ཚིག་བཏགས་པ་བྲི། ལྔ་བའི་མུ་ཁྱུད་ལ་གསལ་བྱེད་ལ་སྤེལ་ཚིག་བཏགས་པ་བྲི།
རབ་གནས་ནི། འཁོར་ལོ་མཎྜལ་སྟེང་དུ་བཞག འཁོར་ལོའི་ཨོ་ལས་འོད་འཕྲོས།
རྗེ་བཙུན་སེང་གེའི་སྒྲ་འཁོར་ལོའི་སྟེང་དུ་སྤྱན་དྲངས། རང་སེང་གེའི་སྒྲར་གསལ་
བའི་སྙིང་པོའི་བྷིལས་ལྷ་མོ་སྤྲོད་པས་མཆོད་བསྟོད། བསྲུང་བར་གསོལ་བ་བཏབ།
རྗེ་བཙུན་ཞུ་བ་ལས་ཡིག་འབྲུའི་རྣམ་པར་གྱུར། དེ་ནས་སྙིང་པོའི་མཇུག་ཏུ་ཆེ་གེ་
སརྦ་ཀ་རེ་རཀྵ་ཀུ་རུ་ཤིནྟཾ་ཀུ་རུ། པུཊྚི་ཀུ་རུ་ཨོཾ་སྭཱ་ཧཱ། དབྱངས་ཀྱི་མཐར་སྤེལ་་་
ཚིག་ལ་སྦྱར་བ་དང་། དེ་ནས་གཟུངས་རིང་སྤེལ་ཚིག་དང་བཅས་པ། དེ་ནས་་་
གསལ་བྱེད་སྤེལ་ཚིག་དང་བཅས་པའི་བཟླས་པ་བརྒྱ་རྩ་རེ་བྱ། གཏོར་མ་ནམ་་་་
མཁའ་མཛོད་ཀྱི་སྔགས་བརྒྱས་བྱིན་བརླབས་བྱས། སྙིང་པོའི་མཇུག་ཏུ་བ་ལིཾ་ཁཱ་ཧི་
སོགས་བཏགས་ལ་ཕུལ། བསྲུང་བར་གསོལ་བ་བཏབ། དེ་ནས་བསྒྲིལ་ཏེ་་་་་
བཏགས་པར་བྱའོ། །འདིའི་ཕན་ཡོན་ནི། ཚེ་རིང་བསོད་ནམས་ཆེ་བ་དང་། །
སྡིག་པ་ཐམས་ཅད་བྱང་བ་དང་། །བགེགས་དང་ལོག་འདྲེན་འཚེ་སྐྱོབ་དང་། །
ཞེས་གསུངས་སོ། ཟབ། སེང་གེ་སྒྲའི་བསྲུང་འཁོར་པཎ་ཆེན་ཤཱཀྱ་ཤྲཱིའི་གཞུང་་་
བཞིན་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་ཉེར་བཞི་པའོ། །
འཇིག་རྟེན་དབང་ཕྱུག་སེང་གེའི་སྒྲ་ལ་ཕྱག་འཚལ་ལོ། །བདག་གིས་འཇིག་
རྟེན་ཉེས་པའི་དབང་གྱུར་ཇི་སྲིད་ལེགས་པའི་ལམ་ལ་མ་བཀོད་པར། །དེ་སྲིད་་་
ཡང་དག་འདོན་ཕྱིར་བདག་ནི་བྱང་ཆུབ་མཆོག་ཏུ་བགྲོད་པར་བྱེད་མ་གྱུར། །
བདག་གིས་ཁམས་གསུམ་འདི་དག་སེང་གེ་སྒྲ་ཆེན་མཆོག་གི་གསལ་བར་མ་གྱུར་པ། །
སྡུག་བསྔལ་ཅན་དག་སྐྱོབ་ཕྱིར་ཐུགས་རྗེའི་སྤྱན་དང་སེང་གེ་སྒྲ་ལྡན་ཁྱོད་ལ་བསྟོད། །
• 222



རལ་པ་རྒྱ་ཆེའི་དབྱིབས་ཅན་དྲི་མེད་ཟླ་འདྲ་ཤིན་ཏུ་དཀར་བའི་ཞལ་མངའ་བ། །
བསྐལ་པ་དུ་མར་ཚོགས་བསགས་བརྟུལ་ཞུགས་ཆེན་པོས་ཤིན་ཏུ་དག་བྱེད་དང་་་་
ལྡན་པ། །འགྲོ་བ་མ་ལུས་ཕན་མཛད་ལྷ་དང་ལྷ་མིན་གྲུབ་པ་རྣམས་ཀྱིས་རབ་་་་་
བཏུད་པ། །ཤིན་ཏུ་རྒྱ་མཚོའི་སྐུ་མངའ་ཁྱོད་ལ་རྟག་ཏུ་གུས་པས་ཕྱག་འཚལ་ལོ། །
པདྨ་དམར་པོ་རྒྱས་པ་ཟླ་བའི་གཟུགས་ལྡན་གདོང་ལྔ་པ་ཡི་གདན། །སེང་གེའི་་་
གདན་གྱི་སྟེང་ན་རྒྱལ་པོ་རོལ་པས་རྣམ་པར་མཛེས། །ཆོས་ཀྱི་མངའ་བདག་་་་་
འབྱོར་པས་དྲི་མེད་གསུང་ནི་བཀའ་བསྩལ་པས། །འཇིག་རྟེན་མགོན་འོད་དཔག་
ཏུ་མེད་པའི་དཔལ་གྱི་དབུ་ལ་འདུད། །གཡས་ཀྱི་ཕྱག་ནི་པདྨ་གསལ་བ་ལྟ་བུར་་་་
འཇམ་པ་ཡི། །ཁམས་གསུམ་གཉིས་པ་གསུམ་པོ་ཞི་བར་བྱ་ཕྱིར་རྩེ་གསུམ་པ། །
འོད་ཟེར་འབར་འཁྲུགས་སྦྲུལ་དང་ལྡན་པས་རྟག་ཏུ་གང་འཛིན་པ། །གང་གི་་་་
ཐུབ་པ་སེང་གེ་སྒྲ་ལ་རྟག་ཏུ་ཕྱག་བགྱིའོ། །ཁམས་གསུམ་པོ་ལ་ཐུགས་རྗེ་ཆེན་པོ་་
གནས་ཀྱང་སྐྱོན་གྱིས་ནི། །ཁྱོད་ལ་གོས་པ་མེད་ཀྱང་དེ་དག་སྤངས་ཕྱིར་ཁྱོད་ཀྱིས་
ནི། །གཡོན་པའི་ཕྱག་གི་རལ་གྲི་དམ་རྫས་དང་བཅས་པདྨ་བསྣམས། །རྒྱལ་བའི་
སྲས་པོ་ཁྱོད་ལ་རྟག་ཏུ་བདག་ནི་སྐྱབས་སུ་མཆི། །ང་རྒྱལ་ལ་སོགས་ཚོགས་ཀྱིས་་་
གཡེང་པའི་སེམས་ཅན་ཁམས་རྣམས་ལ། །དམིགས་ནས་རྒྱལ་བ་ལྔ་པོ་ཡང་དག་་
སྤྲོས་ནས་དེ་རྣམས་ལ། །ཇི་ལྟར་དག་པའི་ཐབས་ལ་མཁས་པ་དག་གི་མཛད་པ་ནི། །
གང་ལ་དགོངས་པ་དེ་མངའ་ཕྱག་ན་པདྨ་དེར་ཕྱག་འཚལ། །མཁས་པ་རྣམས་་་་་
ཀྱིས་གང་ལ་ཚིག་གི་གོ་སྐབས་མེད་པ་ནི། །ཐོས་པ་ལ་སོགས་བྲལ་བས་ཁྱོད་ལ་་་་
མོས་དང་གུས་པ་མེད། །དེ་དག་རྣམས་ཀྱིས་མཁས་པའི་མཆོག་ཉིད་དག་ནི་ཐོབ་
པ་ཡི། །མཉམ་མེད་དཔལ་ལྡན་སེང་གེ་སྒྲ་ལ་བདག་ནི་སྐྱབས་སུ་མཆི། །སྐྱེ་་་་
བདག་གཞན་གྱི་མི་དགེ་འཇོ་ཡི་རྣམ་པར་གྱུར་པ་རུས་པ་དང༌། །སྣ་ཡི་ནང་ནས་
རྐང་ལག་སྲིན་བུས་སྐད་འགགས་ངན་པ་དག །ཁྱོད་བསྟོད་པས་ནི་སྐད་གཅིག་་་
• 223 •



གིས་ནི་གསེར་མདོག་ལྟ་བུའི་ལུས་སུ་གྱུར། །ཐུབ་པ་སེང་གེ་སྒྲ་ཁྱོད་ལ་ནི་དེ་ཉིད་
སྐྱབས་སུ་ཉེར་བར་མཆི། །ཀླུ་ཡི་དབང་དུ་གྱུར་པ་ཆུ་ལྷ་དབང་དུ་མཛད་ནས་ནི། །
དུས་མིན་ཆར་དང་ཆར་ཆེན་མཛེ་དང་སྐྱོན་དང་ཞི་དོན་དང་། །འགྲོ་བའི་དོན་་་
དང་དོན་མེད་ཚོགས་དག་སེལ་བར་མཛད་པ་ཡི། །བརྩོན་འགྲུས་བརྟེན་པར་རབ་
བརྩམས་ཁྱོད་ལ་བདག་ནི་གུས་པས་འདུད། །མང་བརྗོད་ཙམ་ཞིག་ཁྱོད་ཀྱི་མཚན་
དང་སྐུ་དང་ནི། །གང་ཞིག་ལ་ལ་གུས་པས་འཛིན་དང་སེམས་པ་དག །སྐྱེ་བོ་དེ་
ནི་ལོངས་སྤྱོད་རྒྱ་ཆེར་ཐོབ་གྱུར་ཀྱང་། །སྲིད་པའི་རྒྱ་མཚོ་བརྒལ་ནས་མྱ་ངན་་་་་་
འདས་པར་གྱུར། །ངག་གི་དབང་ཕྱུག་སོགས་ཀྱིས་ཀྱང་ནི་རྗེ་བཙུན་གྱི། །ཡོན་་་་
ཏན་ཕྱོགས་ཙམ་བསྐལ་པ་དུ་མ་རུ། །འབད་པས་ཀྱང་ནི་བརྗོད་པར་ནུས་པ་མིན།།
བདག་འདྲས་བགྱིས་ལ་འཕྲུལ་པ་འདི་དག་བཟོད་པར་མཛོད། །འཇིག་རྟེན་་་་་
གསུམ་པོས་སྡུག་བསྔལ་འཕྲོག་བྱེད་མཆོག་གི་དགོས་བྱེད་ཅན། །དཔལ་ལྡན་སེང་
གེ་སྒྲ་ལ་བསྟོད་པ་ལས་ཐོབ་བསོད་ནམས་གང༌། །དཔག་མེད་ཀུན་ཏུ་དོ་ཤལ་་་་་
དགོད་པ་དཀར་པོ་དང་འདྲ་བ། །དེ་ཡི་སྐྱེ་བོ་བྱང་ཆུབ་འགྱུར་མེད་གོ་འཕང་མྱུར་
ཐོབ་ཤོག །སེང་གེ་སྒྲ་ལ་བསྟོད་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་་་་
ཉེར་ལྔ་པའོ། །
ས་བདག་གདོན་གྱིས་གདུང་བ་ཡི། །སྡུག་བསྔལ་ཅན་རྣམས་སྐྱོབ་པའི་ཕྱིར།།
སེང་གེ་སྒྲ་ཡི་སྒོ་ནས་ནི། །ས་བདག་གདོན་སྒྲོལ་བཤད་པར་བྱ།།
དེ་ལ་སྦྱོར་བ་དང་། དངོས་གཞི། རྗེས་དང་གསུམ།
དང་པོ་ནི། དཀྱིལ་འཁོར་བྱེད་པའི་ས་གཞིའི་དབུས་སུ་དྲིའི་ཐིག་ལེ་བྱས།
ཚོམ་བུ་བཀོད། སའི་ལྷ་མོའི་མཆོད་གཏོར་བཤམས། གཞན་ནས་འབྱུང་བ་ལྟར་
གཏོར་མ་དང་མཆོད་པ་འབུལ། ཧཱུྃ། ཕྱོགས་བཅུའི་འཇིག་རྟེན་ཁམས་བཞུགས་་་
པའི། །ས་བདག་ལྷ་ཀླུ་སྡེ་བརྒྱད་རྣམས། །བདག་ལ་བར་གཅོད་མི་བྱེད་པར། །
• 224 ,



བཀའ་ཡི་གཏོར་མ་འདི་ལོངས་ལ། །རང་རང་གནས་སུ་བདེ་བར་དེངས། །ཞེས་
བརྗོད་དོ། །དེ་ནས་ལྷའི་གནས་པདྨ་འདབ་བརྒྱད་བྱས། ཚོན་དབུས་དཀར།
གཞན་མཛེས་ཚོན། ཀླུའི་གནས་གཞལ་ཡས་ཁང་གྲུ་བཞི་སྒོ་བཞི་པ། རྟ་བབས་་
མེད་པའམ། སྣ་ཚོགས་པདྨ་འདབ་མ་བརྒྱད་པ་བྱས། ཚོན་སྤུངས་ནི་ལྷའི་གནས་
ལ་དབུས་སུ་དཀར་པོ། ཕྱོགས་བཞིར་རིགས་ལྔ་བྱས་ཀྱང་རུང༌། མ་བྱས་ཀྱང་་་་་
འགལ་བ་མེད། ཀླུ་གནས་ལ་དབུས་སུ་དཀར་པོ། ཕྱོགས་མཚམས་བརྒྱད་པོ་ནག་
པོ་བྱ་བའམ། ཡང་ན་བསྟོད་པའི་སྐབས་ཀྱི་མདོག་ལྟར། དེ་ནས་མཆོད་པ་ལྔ།
དཀར་གསུམ། གཏོར་མ་བཞི་འོག་ནས་བྱུང་བའི་གསོས་སྨན་བག་ཟན་དང་ཤུ་་
དག་དཀར་པོ་ལ། ཀླུ་དགུའི་གཟུགས་སྟོད་མི་ལ་གཟུགས་སུ་སྤྲུལ། ལག་གཉིས་་
ཐལ་མོ་སྦྱར་བ། དབུ་ལ་སྦྲུལ་གྱི་གདེངས་ཀ་བདུན་ཡོད་པ་བཞག གནང་།
མཛོ་ཏོལ་དང་སྦྲུལ་དང༌། སྦལ་པ། ལྕོང་མོ། ཉ། ཆུ་རྟ། ཆུ་ལུག ཆུ་གླང་།
སྡིག་པ་རྭ་ཙ་ལ་སོགས་པ་རྣམས་ཀྱང་ཀླུ་དགུའི་འཁོར་དུ་བཤམས། བུམ་པ་་་་
གཅིག་གམ་གཉིས་གང་ཡོད་ལ་མགུལ་ཆིངས་སོགས་ཚུལ་བཞིན་དུ་བཤམས།
གཉིས་པ་དངོས་གཞི་ལ། ལྷའི་ཆོ་ག་དང་ཀླུའི་ཆོ་ག་གཉིས།
དང་པོ་ནི། རང་ཉིད་ཁྲུས་བྱས། ལག་གཉིས་མཐེའུ་ཆུང་ནང་དུ་བསྣོལ་ལ།
སྲིན་ལག་གིས་འཁྱུད། གུང་མོ་གཉིས་རྩེ་སྤྲད་པའི་ཚིག་དང་པོ་ལ། མཛུབ་མོ་་་
གཉིས་རྩེ་སྦྱར་བ་རྡོ་རྗེའི་གོ་ཆའི་ཕྱག་རྒྱ་དང་། ཨོ་བཛྲ་གྲིན་པྲ་ཏི་པ་ཏ་ཡེ་སྭཱ་ཧཱ།
ཞེས་པས། གནས་སྤྱི་བོ་མགྲིན་པ་སྙིང་ཁ་དཔུང་གཉིས་དང་ལྔར་བསྲུང་བ་བྱ།
ཨོཾ་ཨ་མྲྀ་ཏས་མཆོད་རྫས་རྣམས་བསངས་སྦྱངས་བྱས། ཨོ་དབྱི་དབྱི་དི་བ་ཡོ་ཨ་བོ་
ཤ་མ་ཧཱ་ཤྲཱི་ཡ་སྭཱ་ཧཱ་ཡིས་བྱིན་བསྐྱེད། དེ་ནས་སྒྲུབ་ཐབས་ལྟར། རང་སེང་གེ་་་
སྒྲར་བསྐྱེད་དེ་བཟླས་པར་བྱ། གཙང་ཞིང་གཙང་མ་ལས་བྱུང་བའི་སོགས་ཀྱིས་་་
ཉེར་སྤྱོད་ལྔ་འབུལ། སྤྱན་རས་གཟིགས་དབང་འཇིག་རྟེན་མགོན། །ཐུབ་པའི་་་
• 225 •



དབང་པོ་སྤྱི་གཙུག་རྒྱན། །སྐུ་མདོག་དཀར་གསལ་གངས་རི་འདྲ། །ཉོན་མོངས་
མ་གོས་པདྨ་བཞིན། །ཐུགས་རྗེ་ཆེ་ཞིང་མཐུ་ལྡན་པའི། །ཉོན་མོངས་སེམས་ཅན་
འཕོངས་དགུ་ལ། །དྲན་པས་སྡུག་བསྔལ་སེལ་མཛད་པའི། །མགོན་དུ་གྱུར་ལ་་་་
ཕྱག་འཚལ་བསྟོད། །ཆོས་ཀྱི་སྒྲ་ཡིས་འགྲོ་བ་འདུལ། །བདུད་དང་མུ་སྟེགས་ཕམ་
པར་མཛད། །ཐུགས་རྗེས་ངན་སོང་གནས་ནས་འདྲེན། །སེང་གེ་སྒྲ་ལ་ཕྱག་་་་་་
འཚལ་བསྟོད། །བདག་མིང་འདི་ཞེས་བྱ་བ་ཡིས། །སློབ་མ་ཆེ་གེ་ཞེས་བྱ་བའི། །
གདོན་ལས་སྒྲོལ་བའི་ཆོ་ག་བྱེད། །ཐུགས་རྗེ་ལྡན་པ་ཁྱེད་རྣམས་ཀྱིས། །བདག་ལ་
བྱིན་གྱིས་བརླབ་ཏུ་གསོལ། །ཞེས་བསྟོད། བསྟོད་པ་རྒྱས་པ་ཡང་བྱའོ། །གཏོར་
མ་བྱིན་བརླབ་བྱས། འདིའི་གཟུངས་ལ་བ་ལིཾ་ཏ་བཏག་ལ་འབུལ་བའམ། རྒྱས་་
པར་བྱེད་ན་ཆ་གསུམ་བཏང་། དེ་ནས། བུམ་པ་བསངས་སྦྱངས། སྟོང་བའི་་་
ངང་ལས། ཕྱི་བུམ་པ་ལ་ནང་ལྷའི་གཞལ་ཡས་ཁང་དབུས་སུ་པདྨ་འདབ་མ་བརྒྱད་
དང་བཅས་པར་གྱུར། ནང་དུ་སེང་གེ་སྒྲ་སྔར་ལྟར་བསྐྱེད། དེའི་མདུན་དུ་་་་་
ཡོངས་སུ་གྱུར་པ་ལས། བ་རུ་ཎ་བཀའ་ནོད་ཅིང་འདུག་པ། དེའི་ཕྱི་རོལ་དུ་ཀླུ་་
བརྒྱད་ཕྱོགས་སྐྱོང་བཅུ་དང་བཅས་པས་བསྐོར་བར་བསམ། ལྷ་ལ་ཡེ་ཤེས་པ་་་་་
བཅུག་པ་ནས་བསྟོད་པའི་བར་གོང་ལྟར་བྱ། བཟླས་པའི་སྐབས་སུ། ཨོཾ་བ་རུ་ཎ་
ཡེ་སྭཱ་ཧཱ། ཨོ་ཨིཎྜ་ཡེ་སྭཱ་ཧཱ། ཞེས་ཕྱོགས་སྐྱོང་བཅུའི་སྔགས་དང་། ཨོ་རུ་ཕུ་རུ་་་་
སོགས་དང་། ཨོཾ་སརྦ་ཏུ་པྲ་བ་བད་ཏོ། སརྦ་ན་ག་དུ་ག་པྲ་ཤ་མ་ན་ཡེ་སྭཱ་ཧཱ།
ཞེས་ཉེར་གཅིག་བཟླས། །
གཉིས་པ་ཀླུའི་ཆོ་ག་ལ། གཏོར་མ་དང་ཀླུ་སྨན་འོ་མར་སྦྱངས་ལ། ཨོཾ་རུ་རུ་
མརྱ་སྔགས་གཉིས་པོ་དང་། ཨོ་དབྱི་ཨ་མྲྀ་ཏེ་ན་པ་ན་དྷ་ར་བ་ཡེ་ཤེ་མ་ཏི་པྲ་ཏིཙྪ་
ཐ་ཡས། ན་མན་མསྭཱ་ཧཱ། ཞེས་པས་བྱིན་གྱིས་བརླབས། དེ་ནས་ཀླུའི་དཀྱིལ་
འཁོར་བསངས་སྦྱངས། སྟོང་བའི་ངང་ལས་ཧཱུྃ་ལས་རིན་པོ་ཆེ་ལས་གྲུབ་པའི་་་་་་
• 226 •



གཞལ་ཡས་ཁང་དབུས་སུ་པདྨ་འདབ་མ་བརྒྱད་དང་བཅས་པའི་དབུས་སུ། ནོ་་་
དགུ་ལས་ཀླུ་ཆེན་དགུ་གོང་དུ་གཟུགས་བཟོས་པ་ལྟར་བཙུན་མོ་དང་བཅས་པར་
བསྐྱེད་པ་ནི། .དབུས་སུ་བ་རུ་ཎ་དཀར་པོ། ཕྱག་གཉིས་ཐལ་མོ་སྦྱར་བའི་དབུས་
ན་རིན་པོ་ཆེ་བསྣམས་པ། ཤར་དུ་མཐའ་ཡས་དཀར་པོ་རིན་པོ་ཆེ་འབར་བ་་་་
བསྣམས་པ། ལྷོར་འཇོག་པོ་སྔོན་པོ་ཨུཏྤལ་ལ་བསྣམས་པ། ནུབ་ཏུ་སྟོབས་རྒྱུ་་་་
དམར་པོ་སྤྲིན་བསྣམས་པ། བྱང་དུ་རིགས་ལྡན་ལྗང་ཁུ་རིན་པོ་ཆེའི་གདོང་བུ་་་་
བསྣམས་པ། ཤར་ལྷོར་ནོར་རྒྱས་དཀར་པོ་རིན་པོ་ཆེ་འབར་བ་བསྣམས་པ། ལྷོ་
ནུབ་དུང་སྐྱོང་སྔོ་དམར་འབུད་དུང་བསྣམས་པ། ནུབ་བྱང་དུ་པདྨ་དམར་པོ་པདྨ་
བསྣམས་པ། བྱང་ཤར་དུ་ཆུ་ལྷ་ལྗང་ཁུ་ཞགས་པ་བསྣམས་པའོ། །གཉན་དང་ས་
བདག་སོགས་ཀྱང་མཛོ་ཏོལ་དང་གླང་ལ་སོགས་པའི་གཟུགས་སྣ་ཚོགས་པར་བསམ།
ཡེ་ཤེས་པ་སྤྱན་དྲངས་པ་ནི། ལག་པ་གཉིས་ཁ་ཕྱིར་བསྟན། མཐེ་བོང་གཉིས་་་་
གཤིབས་མཛུབ་མོ་རྩེ་སྤྲད། སོར་མོ་ལྷག་མ་གདེངས། མཐེ་བོང་ནང་དུ་གཡབ་
པ་གདེངས་ཀའི་ཕྱག་རྒྱ་བཅས། ཧཱུྃ་གདེངས་ཀ་ནོར་བུ་འབར་བའི་འོད་ཀྱི་ནི། །
ས་འོག་མུན་པ་མུན་ནག་སེལ་མཛད་ཅིང་། །བསྟན་ལ་རབ་དགའ་མཐུ་སྟོབས་་་
བསམ་མི་ཁྱབ། །ཀླུ་ཆེན་འཁོར་བཅས་འདིར་ནི་གཤེགས་སུ་གསོལ། །གདུག་་་་
པའི་གཉན་ཆེན་མཛོ་རྟོལ་སོགས། །དེང་གི་གནས་མཆོག་དམ་པ་འདིར། །སྤྱན་
འདྲེན་མཆོད་ཀྱིས་གཤེགས་སུ་གསོལ། །ཨོཾ་ཨེ་ཧེ་ཧི་སརྦ་ན་ག་རཱ་ཛ་ས་པ་རི་ཝ་ར་
ས་མ་ཡེ་སྭཱ་ཧཱ། དེ་ནས་གདན་འབུལ་བ་ནི། རིན་ཆེན་མཚར་བས་བརྒྱན་པ་ཡི། །
འཇའ་ཚོན་དཔེ་ལ་ལེགས་བཀོད་འདྲ། །ཕོ་བྲང་ཡིད་འོང་དམ་པ་འདིར། །
གདན་ཡང་འཚམ་པར་གདིང་ལགས་ཀྱིས། །རིམ་བཞིན་ཡངས་པར་བཞུགས་སུ་
གསོལ། །པདྨ་ཀ་མ་ལ་ཡེ་ཧཱུཾ། དེ་ནས་མཆོད་པ་འབུལ་བ་ནི། གཙང་ཞིང་་་་་་
གཙང་མར་སྦྱར་བ་ཡིས། །ལྷ་རྫས་དམར་པོའི་ཡོན་ཆབ་འདི། །ཀླུ་ཆེན་དགུ་པོ་་་
• 227 •



འཁོར་དང་བཅས། །ས་བདག་གཉན་པོ་འཁོར་བཅས་ལ། །སྦྱིན་བདག་དད་་་་
པས་འབུལ་ལགས་ཀྱི། །བཞེས་ནས་བར་ཆད་ཞི་བར་མཛོད། །ཨོཾ་ན་ག་རཱ་ཛ་ས་
པྲ་རི་ཝ་གྲིཏྟ་དཾ་ཨརྒ་སྭཱཧཱ། དེ་བཞིན་དུ་ཡོན་ཆབ་ཀྱི་གནས་སུ་མེ་ཏོག་སོགས་དང་།
ཨརྒ་གྱི་གནས་སུ་པུངྒེ་སོགས་བཅུག་ནས་མཆོད་པ་ལྔ་དབུལ། དེ་ནས། ཨོཾ་ཨཱཿཧཱུྃ་
གིས་བདུད་རྩིར་བྱིན་གྱིས་རླབས་ནས། ཨོཾ་བ་རུ་ཎ་ཡེ། ཨ་ནཾ་ཏ་ཡེ། བ་སུ་ཀ་ཡེ།
རཀྟ་ཀ་ཡེ། ཀརྐོ་ཊ་ཡེ། པདྨ་ཡེ། མ་ཧཱ་པདྨ་ཡེ། ཤཾ་ཀ་པ་ལ་ཡེ། ཀུ་ལཾ་ཀ་ཡེ།
ན་མོ་ན་ག་ནན། ན་མོ་ན་ག་ནི་ནན། ན་མོ་ན་ག་ཀུ་མ་རི་ནན། ཨོ་ཧི་ཧི་བྷུ་མི་པ་
ཏེ། ན་མཿསརྦ་ཏ་ཐཱ་ག་ཏེ་བྷོ། སརྦ་མུ་ཁེ་བྷྱ། སརྦ་ཐ་ན་ག་ལེ་ཏ་ཏི་ན་ཕུ་ར་ར་
རི་ཛི་ཧཱུཾ་བ་ལིཾ་ཏ་སྭཱ་ཧཱ། ཞེས་པས་གཏོར་མ་དབུལ། དེ་ནས་བསྟོད་པ་བྱ་བ་ནི། །
དབུས་ཀྱི་ཀླུ་རྒྱལ་བ་རུ་ཎ། །སྐུ་མདོག་དཀར་པོ་གཟི་བརྗིད་འབར། །ཕྱག་མཚན་
ཕྱག་ན་རིན་ཆེན་བསྣམས། །དེ་ལ་ཕྱག་འཚལ་བསྙེན་བཀུར་འབུལ། །ཤར་་་་་
ཕྱོགས་ཀླུ་རྒྱལ་མཐའ་ཡས་ནི། །སྐུ་མདོག་དཀར་པོ་གཟི་བརྗིད་འབར། །ཕྱག་ན་་
རིན་ཆེན་འབར་བ་བསྣམས། །དེ་ལ་ཕྱག་འཚལ་བསྙེན་བཀུར་འབུལ། །ལྷོ་་་་་
ཕྱོགས་ཀླུ་རྒྱལ་འཇོག་པོ་ནི། །སྐུ་མདོག་སྔོན་པོ་གཟི་བརྗིད་འབར། །ཕྱག་ན་་་་་་
ཨུཏྤལ་སྔོན་པོ་བསྣམས། །དེ་ལ་ཕྱག་འཚལ་བསྙེན་བཀུར་འབུལ། །ནུབ་ཕྱོགས་་
ཀླུ་རྒྱལ་སྟོབས་ཀྱི་རྒྱུ། །སྐུ་མདོག་དམར་པོ་གཟི་བརྗིད་འབར། །ཕྱག་མཚན་ཕྱག་
ན་སྤྲིན་ཕུང་བསྣམས། །དེ་ལ་ཕྱག་འཚལ་བསྙེན་བཀུར་འབུལ། །བྱང་ཕྱོགས་ཀླུ་
རྒྱལ་རིགས་ལྡན་ནི། །སྐུ་མདོག་ལྗང་ཁུ་གཟི་བརྗིད་ལྡན། །ཕྱག་ན་རིན་ཆེན་སྡོང་
པོ་བསྣམས། །དེ་ལ་ཕྱག་འཚལ་བསྙེན་བཀུར་འབུལ། །ཤར་ལྷོ་ཀླུ་རྒྱལ་ནོར་རྒྱས་
ནི། །སྐུ་མདོག་དཀར་པོ་གཟི་བརྗིད་ལྡན། །ཕྱག་ན་རིན་ཆེན་འབར་བ་བསྣམས། །
དེ་ལ་ཕྱག་འཚལ་བསྙེན་བཀུར་འབུལ། །ལྷོ་ནུབ་ཀླུ་རྒྱལ་དུང་སྐྱོང་ནི། །སྐུ་མདོག་
སྔོ་དམར་གཟི་བརྗིད་ལྡན། །ཕྱག་མཚན་ཕྱག་ན་འབུད་དུང་བསྣམས། །དེ་ལ་་་
• 228 •



ཕྱག་འཚལ་བསྙེན་བཀུར་འབུལ། །ནུབ་བྱང་ཀླུ་རྒྱལ་པདྨ་ནི། །སྐུ་མདོག་དམར་
པོ་གཟི་བརྗིད་འབར། །ཕྱག་ན་ཕྱག་མཚན་པདྨ་བསྣམས། །དེ་ལ་ཕྱག་འཚལ་་་་་
བསྙེན་བཀུར་འབུལ། །བྱང་ཤར་ཀླུ་རྒྱལ་ཆུ་ལྷ་ནི། །སྐུ་མདོག་ལྗང་སྐུ་གཟི་བརྗིད་
འབར། །ཕྱག་མཚན་ཕྱག་ན་སྦྲུལ་ཞག་བསྣམས། །དེ་ལ་ཕྱག་འཚལ་བསྙེན་་་་་་
བཀུར་འབུལ། །གདུག་པའི་གཉན་ཆེན་མཛོ་ཏོལ་བརྒྱད། །རྭ་གཉིས་གློག་འགྱུར་
ཐོག་སེར་འབེབས། །མིག་གཉིས་ན་བུན་རླངས་འཐུལ་ཞིང་། ཁ་རླངས་གདུག་་
པའི་སྦྲུལ་དུ་འབྱུང་། །འཇིགས་བྱེད་ཆེན་པོ་གཉན་གྱི་གཟུགས། །དེ་ལ་ཕྱག་་་་་་
འཚལ་བསྙེན་བཀུར་འབུལ། །ཤར་ལྷོ་ནུབ་བྱང་ཕྱོགས་བཞི་ནས། །སྦྲུལ་དང་་་་
སྦལ་པ་ལྕོང་མོ་ཉ། །ཆུ་རྟ་ཆུ་གླང་ཆུ་ལུག་རྣམས། །རྒྱལ་རིགས་དཀར་པོ་བྲམ་ཟེ་
སེར། །རྗེ་རིགས་དམར་ཏེ་དམངས་རིགས་ལྗང་། །གདོལ་པའི་རིགས་ནི་ནག་པོ་
སྟེ། །རིགས་ལྔའི་ཀླུ་ཚོགས་འཁོར་བཅས་ལ། ཕྱག་འཚལ་བསྙེན་བཀུར་མཆོད་
གཏོར་འབུལ། །ལས་ཀྱི་ཕན་གནོད་བྱེད་པའི་གདོན། །ས་ཕྱོགས་གང་ན་གནས་
ཀྱང་རུང་། །ས་བདག་ས་སྲིན་ཀླུ་སྲིན་ལ་སོགས་ལ། །ཕྱག་འཚལ་བསྙེན་བཀུར་་་
མཆོད་གཏོར་འབུལ། །འཇིག་རྟེན་དབང་ཕྱུག་སེང་གེ་སྒྲའི་བྱིན་གྱིས་རླབས་དང་།
ཆུ་བདག་ཆེན་པོ་ཀླུ་ཆེན་བརྒྱད་འཁོར་དང་བཅས་པ་དང་། ས་བདག་ཤ་གཉེར་
བ་དང་བཅས་པ་ཁྱེད་རྣམས་ཀྱིས། ཆེ་གེ་མོ་ལ་གནོད་པའི་ཀླུ་དང་། ས་བདག་གི་
ནད་ལས་གྲོལ་བར་གྱུར་ཅིག དེ་ནས་ནད་གསོ་བ་ནི། ཀླུ་སྨན་དབུལ་བར་བྱ་སྟེ།
ཉོན་ཅིག་ཉོན་ཅིག་རིགས་ཀྱི་བུ། །ངེད་རྣལ་འབྱོར་སྤྱོད་པ་རྩིངས་པ་དང༌། ཡོན་
བདག་བྱ་བྱེད་མང་བ་ཡི། །ས་བརྐོས་ཤིང་བཅད་ཆུ་དཀྲུགས་དང༌། བྲག་དབྲལ་
ན་བརྐོས་རྡོ་སློག་དང༌། མི་གཙང་ཐབ་གཞོམ་འཁོན་བགྱིས་པའི། །ས་བདག་ཀླུ་
གཉན་ཐམས་ཅད་ཀྱི། གལ་ཏེ་སྐྲ་ལོ་བྱི་གྱུར་ན། །རྨ་བྱའི་མདོངས་ཀྱི་བདུད་རྩི་་
འབུལ། །སྐྲ་ལོ་བྱི་བ་གསོས་གྱུར་ཅིག སྐྲ་ལོ་བྱི་བ་གསོས་ནས་ཀྱང་། ཀླུ་རྣམས་
• 229 •



དམངས་དང་ལྡན་གྱུར་ཅིག ཀླུ་རྣམས་མདངས་དང་ལྡན་ནས་ཀྱང༌། རྒྱུར་སྦྱོར་་་
ཡོན་གྱི་བདག་པོ་འདིའི། །ནད་རྣམས་མ་ལུས་གསོས་གྱུར་ཅིག །དེས་འོག་མ་་་
རྣམས་ལའང་འདྲའོ། །གལ་ཏེ་མགོ་བོ་ཆག་གྱུར་ན། །ཆག་ཚང་ཀུ་བའི་བདུད་རྩི་
འབུལ། །མགོ་བོ་ཆག་པ X། གལ་ཏེ་ཀླད་པ་ཉམས་གྱུར་ན། །རིན་ཆེན་མུ་་་་
ཏིག་བདུད་རྩི་འབུལ། །ཀླད་པ X ། གལ་ཏེ་ཀླད་རྒྱ་ཉམས་གྱུར་ན། །ལྷང་མ་
ལྷ་འཚེར་བདུད་རྩི་འབུལ། །གལ་ཏེ་རྣ་བ་འོན་གྱུར་ན། །སྤུ་ན་ཤེལ་རྩའི་བདུད་
རྩི་འབུལ། །གལ་ཏེ་དབང་པོའི་མིག་ཉམས་ན། །གཟི་ཟླུམ་ཁྲ་བོའི་བདུད་རྩི་་་་་
འབུལ། །གལ་ཏེ་སྣ་རྒྱལ་དྲི་ཉམས་ན། །གུ་གུལ་དཀར་པོའི་བདུད་རྩི་འབུལ། །
གལ་ཏེ་སོ་ཚེམས་ཉམས་གྱུར་ན། །ཚེམས་བཟང་མགྲོན་བུའི X གལ་ཏེ་ལྕེ་ལྐོག་
ཉམས X། ཤུ་དག་ཤུ་འབུར X། །གལ་ཏེ་དོན་སྙིང་ཉམས་གྱུར་ན། །སྙིང་
པོ་ཞོ་ཤའི x །གལ་ཏེ་གློ་བ་ཉམས་གྱུར་ན། །རྒྱ་མཚོ་ཝུ་བའི X །།གལ་ཏེ་རྒྱུ་མ་
ཉམས་གྱུར་ན། །བརྩོད་མོ་དོག་པའི་བདུད་རྩི x །།གལ་ཏེ་མཆིན་པ་ཉམས་གྱུར་
ན། །བ་མཁལ་སྨུག་པོའི （ །།གལ་ཏེ་མཁལ་མ་ཉམས་གྱུར་ན། །མཁལ་མ་ཞོ་་་་
ཤའི་བདུད་རྩི X །གལ་ཏེ་ཁྲག་རྩ་ཉམས་གྱུར་ན། །མཚལ་ཆེན་ཅོག་ལའི X །།
གལ་ཏེ་ཤ་ཆེན་ཉམས་གྱུར་ན། །གུར་གུམ་གཡག་ཤའི་བདུད་རྩི x །།གལ་ཏེ་་་་
རུས་པ་ཆག་གྱུར་ན། །དུང་དཀར་གཡས་འཁྱིལ་བདུད་རྩི x །གལ་ཏེ་ཡན་ལག་
ཉམས་གྱུར་ན། །དབང་པོ་ལག་པའི་བདུད་རྩིX །གལ་ཏེ་ཉིང་ལག་ཉམས་གྱུར་
ན། །ཆུ་སྲིན་སྡེར་མོའི་བདུད་རྩི X ། །གལ་ཏེ་ལྤགས་པ་ཉམས་གྱུར་ན། །ཐང་
དཀར་ཀོ་བའི་བདུད་རྩི X། །གལ་ཏེ་ཚེ་ཚད་ཉམས་གྱུར་ན། །རས་སྐུད་དཀར་
པོའི X། ། གནས་གསོ་བ་ནི། ཀླུ་ཆེན་དགུ་པོ་འཁོར་བཅས་ལ། །ཚོན་སྣ་ལྔ་
ཡི་བདུད་རྩི་འབུལ། །ས་གཉན་བརྐོས་པ་གསོས་གྱུར་ཅིག །རྡོ་རྒྱུད་དཀར་པོའི་
བདུད་རྩི་འབུལ། །བྲག་གཉན་དབྲལ་བ་གསོས་གྱུར་ཅིག །དཀར་གསུམ་འོ་མའི་
• 230 •



བདུད་རྩི་འབུལ། །ཆུ་གཉན་དཀྲུགས་པ་གསོས་གྱུར་ཅིག །ལྕུག་མ་སེར་པོའི་་་་་
བདུད་རྩི་འབུལ། །ཤིང་གཉན་བཅད་པ་གསོས་གྱུར་ཅིག ། །
ལོངས་སྤྱོད་གསོ་བ་ནི། ཀླུ་ཆེན་དགུ་པོ་འཁོར་བཅས་ལ། །སྤོས་ངད་ལྡན་
པའི་བདུད་རྩི་འབུལ། །ས་བདག་ཀླུ་གཉན་ཐམས་ཅད་ཀྱི། །ཚུལ་ཁྲིམས་ཉམས་
པ་གསོས་གྱུར་ཅིག །རིན་ཆེན་སྣ་ལྔའི་བདུད་རྩི་འབུལ། །དབུལ་བའི་སྡུག་་་་
བསྔལ་གསོས་གྱུར་ཅིག །སྙིང་པོ་ལྔ་ཡི་བདུད་རྩི་འབུལ། །ཉོན་མོངས་སྡུག་་་་
བསྔལ་གསོས་གྱུར་ཅིག དར་མཚོན་སྣ་ལྔའི་བདུད་རྩི་འབུལ། །གྲང་བའི་སྡུག་
བསྔལ་གསོས་གྱུར་ཅིག །སྨན་སྣ་སྣ་ཚོགས་བདུད་རྩི་འབུལ། །ནད་ཀྱི་སྡུག་་་་
བསྔལ་གསོས་གྱུར་ཅིག །འབྲུ་སྣ་ལྔ་ཡི་བདུད་རྩི་འབུལ། །དཀྲེས་པའི་སྡུག་་་་་་
བསྔལ་གསོས་གྱུར་ཅིག །ཉོན་མོངས་ཐམས་ཅད་གསོས་གྱུར་ཅིག །ཐམས་ཅད་མ་
ལུས་གསོས་ནས་ཀྱང་། །ཞི་བ་ཆེན་པོ་མཛད་དུ་གསོལ། །རྒྱས་པར་བྱེད་ན་དུག་
གསལ་བ་དང་། ཀླུའི་བཤགས་པ་ཡང་བྱའོ། །དེ་ནས་ལྷའི་སྙིང་པོ་དང་། སྤྱན་
གྱི་སྔགས་དང་། ཨོ་པྲ་བད་བྱེ་བླུ་བ་སོ་པྲ་བད་）། ཨོ་ས་པི་ཏྲ་པྲ་བད་བྱེ་སརྦ་ན་
ག་དུ་ཁ་པྲ་ཤེ་མ་ན་ཡ་ཨ་བྷི་ཥཱ་ཉྩ་མཾ། ཞེས་བུམ་ཆུས་ཀླུ་རྣམས་ལ་དབང་བསྐུར་་་་
བས་ཀླུ་རྣམས་ནད་དང་བྲལ་བྲབ་བསམ། དེ་ནས་ནད་པ་སོགས་སློབ་མ་ཤར་དུ་
བཞག ཕྱག་འཚལ་བ་དང་སྐྱབས་འགྲོ་སེམས་སྐྱེད་གཞུག སློབ་དཔོན་གྱི་བུམ་་
པ་ཐོགས་ཏེ། འདི་ནི་ཁྲུས་མཆོག་དཔལ་དང་ལྡན། ཞེས་སོགས་ཚིག་བཅད་དང་།
ལྷའི་སྙིང་པོ་གཟུངས་དང་བཅས་པ་བརྗོད་ནས། ཆེ་གེ་མོ་ལ་ཀླུའི་རྒྱལ་པོའི་་་་་
གནོད་པ་ཐམས་ཅད་ཤིནྟཾ་ཀུ་རུ་སྭཱ་ཧཱ། རྗེ་རིགས་ཀྱི x ། བྲམ་ཟེའི་རིགས་ཀྱི x །
དམངས་རིགས་ཀྱི （ ། ས་བདག་གི X ། གདོན་གྱི x ། ཀླུ་ཆེན་བརྒྱད་ཀྱི x །
ནད་གཞི་བརྒྱ་རྩ་བཞིའི་གདོན་སྟོང་ཕྲག་བརྒྱད་ཅུ་རྩ་བཞི་སོགས་གཞན་ནས་བྱུང་
བ་ལྟར། ཁྲུས་བྱས། དེ་ནས་བྱབ་པ་ནི། རྨ་བྱའི་སྒྲོ་མདོངས། ཀུ་ཤ། སྤེན་མ་
• 231 •



དང་བཅས་པ་ལ། ཟླ་བའི་གདན་ལ་ཧིམཐའ་མར་སྙིང་པོ་བྲིས་པས་བྱབ་ཅིང་།
དེའི་འོད་ཟེར་གྱིས་ནད་པའི་ལུས་ལ། ས་བདག་ཀླུ་གཉན་གྱི་གནོད་པ་ཡོད་པ་་་
ཐམས་ཅད་ཐོན་པར་བསམ་ལ། སྔར་གྱི་ཤིནྟཾ་ཞེས་པའི་གནས་སུ། ཨ་པ་ན་ཡེ་སྭཱ་
ཧཱ། ཞེས་བརྗོད་ལ་བྱ་བ།།
བསྲུང་བ་བྱ་བ་ནི། ན་མསརྦ་ཏ་ཐཱ་ག་ཏ་བྷོ། སརྦ་བི་ག་རེ་བྷོ། ནི་ཤཱ་མུ་
ཁེ་བྷོ། སརྦ་ཏད་ཁཾ་ཨུད་གད་རེ་རཀྵ་མ་ཧཱ་བ་ལེ། སརྦ་ཏ་ཐཱ་ག་ཏ་པུ་ར་ན་ནི་ཛ་
ཏེ་ཧཱུཾ་ཧཱུཾ། ཏྲ་ཐ་ཏྲ་ཐ། ཨ་པྲ་ཏི་ཧ་ཏེ་སྭཱ་ཧཱ། ཞེས་པ་དང༌། གོ་ཆའི་སྔགས་རྒྱས་
བསྲུངས། དེ་ནས། ཨོཾ་སརྦ་ན་གེ་བྱ་ན་མ་སྭཱ་ཧཱ། ཨོཾ་སརྦ་ན་གེ་སྦྱོ་ན་མ་སྭཱ་ཧཱ།
ཨོཾ་སརྦ་ན་གེ་ཀུ་མ་ར་བྷོ་ན་མ་སྭཱ་ཧཱ། ཨོཾ་སརྦ་ན་གེ་ཀུ་མཱ་རི་བྷོ་ན་མ་སྭཱ་ཧཱ། དེ་་་་
ནས་བདེན་པ་བརྡར། བཤགས་པ་བྱས། རྡོ་རྗེ་འདི་ནི་རྡོ་རྗེ་ཆེ། སངས་རྒྱས་་་
ཀུན་གྱི་བྱིན་གྱིས་རློབས། དམ་ཚིག་འདི་ལས་འདས་ན་ནི། རིགས་རྣམས་མྱུར་་་་
དུ་བརླག་པར་འགྱུར། ཨོཾ་མ་ཧཱ་ས་མ་ཡ་ཧ་ན་ཧ་ན་ཧཱུྃ་ཕཊ། དེ་ནས། ཨོ་ཆེན་་
པོའམ་ཆུང་ངུ་གང་དག་གི། ལུས་ལ་གནོད་པ་གང་གྱུར་ལ། ནད་དེ་མྱུར་དུ་་་་་
གསོལ་མཛོད་ལ། ཀླུ་རྣམས་རང་གི་གནས་སུ་གཞུད། དེ་ལྟར་བདག་གི་ཅི་ནུས་
སུ། །མཆོད་དང་བསྙེན་བཀུར་བྱས་པ་ཡིས། །བདག་གི་འདོད་པ་བཀང་བར་་་་
མཛོད། །རྟག་ཏུ་དམ་ཚིག་ལ་གནས་ཤིང་། །དེང་འདིར་རྒྱུ་སྦྱོར་ཡོན་བདག་གི་
ནད་དེ་ཉེ་བར་གསོལ་མཛོད་ལ། །ཀླུ་རྣམས་རང་གི་གནས་སུ་དེངས། །ན་ག་ར་
ཛ་ས་པཱ་རི་མུ རང་གནས་སུ་གཤེགས་པར་གྱུར། དེ་ནས་ཟན་གཟུགས་ལ་་་་
སོགས་པའི་རྫས་རྣམས་རོལ་མོའི་སྒྲ་དང་བཅས། ཆུ་བོའམ་ཡང་ན་རང་ལ་གནོད་
པའི་ས་བདག་སོགས་གནས་པའི་སར་སྐྱེལ་ལོ། །དེ་ནས་ནང་དུ་ལོག་ལ་དཀྱིལ་་་་
འཁོར་ལ་མཆོད་པ་ཕུལ། བསྟོད་པ་བྱས་ནས་བཟོད་གསོལ། གཤེགས་གསོལ་་་་
བྱས། བཀྲུས་བྱས་ནས་ལས་ཀྱི་རྗེས་མི་མངོན་པར་བྱའོ། །སེང་གེ་སྒྲའི་གདོན་
• ༡32 •



སྒྲོལ་གྱི་ཆོ་ག་གོ་བདེ་ཞིང་གསལ་བ་འདི་ནི། མང་དུ་ཐོས་པའི་བཙུན་པ་བཟང་པོ་
བཀྲ་ཤིས་ཞེས་བྱ་བས་སྦྱར་བའི་རབ་བྱེད་ཉེར་དྲུག་པའོ། །
རྒྱལ་བ་ཀུན་གྱི་མཐུ་སྟོབས་ནི། །གཅིག་ཏུ་བསྡུས་པའི་ཁྲོ་རྒྱལ་གཙོ། །
བརྗིད་ལ་རྔམས་པའི་ཁྲོ་གཟུགས་ཀྱིས། །གདུག་པ་འཇོམས་མཛད་གསང་བདག་
ལ། །བཏུད་ནས་དེ་ཡི་སྒྲུབ་པ་བཤད། །དེ་ལ་ཕྱག་ན་རྡོ་རྗེ་ལ་འཁོར་ལོ་ཆེན་་་་་
པོའམ། མཚན་གཞན་དྲག་པོ་གསུམ་འདུལ་ཞེས་བྱ་བ་དབང་གིས་ཆེ། འགྲོ་་་་
བཟང་ཞེས་བྱ་བའམ། མཚན་གཞན་གོས་སྔོན་ཅན་ཆོས་སྐྱོང་གིས་ཆེ། ཨ་ཙརྱ་་
དྲག་སྔགས་ཀྱིས་ཆེ། གཏུམ་པོ་ཁྱུང་གིས་ཆེ། ཞེས་རིགས་བཞིར་གྱེ་བའི་ནང་་་་
ནས་གཏུམ་པོ་ཡིན་ལ། དེ་ལ་ཡང་རས་ཆུང་པ་སོགས་ནས་བརྒྱུད་པ་ལ། ལྷ་བཅུ་
དགུ་མ། ཞེ་གསུམ་མ། ཁྱུང་ཉི་ཤུ་རྩ་གཅིག་མ། ཁྱུང་ཁྲ། ཁྱུང་ལྔ་མ་སོགས་དུ་
མ་ཞིག་འདུག་པ་ལས། འདིར་ནི་གཏུམ་པོ་ཁྱུང་ལྔ་མ་ཞེས་བྱ་བའི་སྒྲུབ་ཐབས་་་
འཆད་དོ། །དེ་ལ་འདིར་ཕྱག་ན་རྡོ་རྗེ་བསྒོམ་པར་འདོད་པས། སྐྱབས་འགྲོ་་་་་
སེམས་བསྐྱེད་བྱས། སྭཱ་བྷ་ཝས་ཆོས་ཐམས་ཅད་སྟོང་པར་སྦྱངས། སྟོང་པའི་ངང་
ལས་པཾ་ལས་སྣ་ཚོགས་པདྨ་དང༌། རཾ་ལས་ཉི་མའི་གདན་གྱི་སྟེང་དུ། རང་གི་་་་
སེམས་ཉིད་ཧཱུཾ་མཐིང་ནག་དུ་གྱུར། དེ་ལས་འོད་འཕྲོས་འཕགས་པ་མཆོད། སེམས་
ཅན་གྱི་དོན་བྱས། ཚུར་འདུས་ཡོངས་སུ་གྱུར་པ་ལས། རང་ཉིད་སྐད་ཅིག་གི་་་
ཕྱག་ན་རྡོ་རྗེ་སྐུ་མདོག་མཐིང་ནག་ཞལ་གཅིག་ཕྱག་གཉིས་པ། ཕྱག་གཡས་གསེར་
གྱི་རྡོ་རྗེ་རྩེ་ལྔ་པ་ཕྲག་པའི་སྟེང་ན་འཕྱར་སྟོབས་སུ་བསྣམས་པ། གཡོན་པ་གསེར་
གྱི་རྡོ་རྗེ་ཕྱེད་པས་ཡུ་བ་བྱས་པའི་དངུལ་གྱི་དྲིལ་བུ་དཀུར་བརྟེན་པ། དབུ་སྐྲ་་་་་
དམར་སེར་གྱེན་དུ་བརྫེས་པ། དམར་ལ་ཟླུམ་པའི་སྤྱན་གསུམ་དང་ལྡན་པ།
ཞལ་མཆེ་བ་གཙིགས་པ། སྨིན་མ་དང་། སྨ་ར་དང་བ་སྤུ་རྣམས་དུས་མཐའི་མེ་
ལྟར་འབར་བ། མེ་རབ་ཏུ་འབར་བའི་དབུས་ན་བཞུགས་པ། ཞབས་གཡས་་་་་
• 233 •



བསྐུམ་པས་དུས་མཚན་མ་དམར་མོ་གན་རྐྱལ་དུ་འགྱེལ་བའི་སྙིང་ཁ་ནས་མནན་པ།
ཞབས་གཡོན་བརྐྱངས་པའི་འཇིགས་བྱེད་ནག་པོ་གན་རྐྱལ་དུ་འགྱེལ་བའི་དཔྲལ་་
བ་ནས་མནན་པ། དེའི་སྤྱི་བོར་ཨོ་ལས་བདེ་བཞིན་གཤེགས་པའི་རིགས་ཀྱི་ཁྱུང་་
དཀར་པོ་ཕྱག་གཡས་འཁོར་ལོ་བསྣམས་པ། མགྲིན་པར་ཏིཿལས་པདྨའི་རིགས་ཀྱི་
ཁྱུང་དམར་པོ་ཕྱག་གཡས་པདྨ་བསྣམས་པ། ཐུགས་ཀར་ཧཱུཾ་ལས་རྡོ་རྗེའི་རིགས་ཀྱི་
ཁྱུང་མཐིང་ནག ཕྱག་གཡས་རྡོ་རྗེ་བསྣམས་པ། ལྟེ་བར་ཏྲ་ལས་རིན་པོ་ཆེའི་་་་
རིགས་ཀྱི་ཁྱུང་སེར་པོ་ཕྱག་གཡས་རིན་པོ་ཆེ་བསྣམས་པ། གསང་གནས་སུ་ཁཾ་་་་
ལས་ལས་ཀྱི་རིགས་ཀྱི་ཁྱུང་ལྗང་ཁུ་ཕྱག་གཡས་རལ་གྲི་བསྣམས་པ། ཐམས་ཅད་་
ཀྱང་གཡོན་པ་རང་རང་གི་སྐུ་མདོག་དང་མཐུན་པའི་སྦྲུལ་ཞགས་ཞལ་དུ་གསོལ་བ།
ཁྱུང་ཐམས་ཅད་ཀྱང་མཆེ་སྡེར་རབ་ཏུ་རྣོ་བ། གཤོག་རྩལ་རྒྱས་པ། ཞལ་ནས་ཧཱུྃ་
ཕཊ་ཀྱི་སྒྲ་སྒྲོག་པ། དེའི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ།
ཐུགས་ཀར་ཧཱུཾ་སྔོན་པོ་ལས་འོད་འཕྲོས་པས། ལྕང་ལོ་ཅན་གྱི་གནས་མཆོག་ནས་་
བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོ༔ གཉིས་སུ་མེད་་་་་
པར་གྱུར། སླར་ཡང་ཐུགས་ཀའི་ཧཱུྃ་ལས་འོད་འཕྲོས། དབང་གི་ལྷ་སྤྱན་དྲངས།
དེ་ཐམས་ཅད་ཀྱི་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་་་
བཏབ་པས། དེ་རྣམས་ཀྱིས་བུམ་པའི་ཆུས་སྤྱི་བོ་ནས་དབང་བསྐུར་དྲི་མ་དག་
ཆུའི་ལྷག་མ་སྤྱི་གཙུག་ཏུ་གནས་པ་འཁྱིལ་པ་ལས་མི་སྐྱོད་པས་དབུ་བརྒྱན་པར་གྱུར།
དེ་ནས་ཕྱག་ན་རྡོ་རྗེ་སྐུ་མདོག་ཞལ་བརྒྱན་སོགས་ཀྱི་རྣམ་པ་གསལ་བ་དང༌། ང་
ཕྱག་ན་རྡོ་རྗེའོ་སྙམ་པའི་ང་རྒྱལ་བརྟན་པ་གཉིས་ལ་བསླབ་ཅིང་། ལྷ་བསྒོམ་པས་
སྐྱོ་ན་བཟླས་པ་ལ་འཇུག་སྟེ། རང་གི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་
ཧཱུྃ་མཐིང་ནག དེའི་མཐའ་བསྐོར་ལ། ཨོཾ་བཛྲ་ཙཎྜ་མ་ཧཱ་རོ་ཥ་ནི་ཧཱུཾ་ཕཊ། ག་རུ་་
ཌ་ཙ་ལེ་ཙ་ལེ་ཧཱུཾ་ཕཊ། ཅེས་པས་བསྐོར་བར་དམིགས་ལ་བཟླས་པ་བྱའོ། །བཟླས་
• 23 •



པ་རྫོགས་པའི་མཐར་མཆོད་པ་ཕུལ་ཏེ་བསྟོད་པ་ནི། ལྕང་ལོ་ཅན་གྱི་གནས་་་་
མཆོག་དམ་པ་ན། །གསང་སྔགས་རིགས་སྔགས་ཀུན་གྱི་བདག་པོ་སྟེ། །ལོག་་་་
འདྲེན་བགེགས་ཀྱི་ཚོགས་རྣམས་འཇོམས་མཛད་པའི། །བཅོམ་ལྡན་རྡོ་རྗེ་བསྣམས་
ལ་ཕྱག་འཚལ་ལོ། །བཅོམ་ལྡན་ཕྱག་ན་རྡོ་རྗེ་ནི། །སྐུ་མཆོག་འབར་བའི་འོད་་་་
ཟེར་ཅན། །གདུག་པའི་ཚོགས་རྣམས་འཇོམས་མཛད་པའི། །རྡོ་རྗེ་བསྣམས་ལ་་
ཕྱག་འཚལ་ལོ། །བཅོན་ལྡན་ཕྱག་ན་རྡོ་རྗེ་ནི། །གསུང་མཆོག་འབར་བའི་འོད་་་
ཟེར་ཅན། །ངག་གི་ཉེས་པའི་ཚོགས་འཇོམས་པའི། །རྡོ་རྗེ་བསྣམས་ལ་ཕྱག་་་་་་
འཚལ་ལོ། །བཅོམ་ལྡན་ཕྱག་ན་རྡོ་རྗེ་ནི། །ཐུགས་མཆོག་འབར་བའི་འོད་ཟེར་ཅན།།
ཡིད་ཀྱི་ཉེས་པའི་ཚོགས་འཇོམས་པའི། །རྡོ་རྗེ་བསྣམས་ལ་ཕྱག་འཚལ་ལོ། །ཞེས་
པས་བསྟོད་པ་བྱའོ། །དེའི་རྗེས་སུ། དགེ་བ་འདི་ཡི་མྱུར་དུ་དག །ཅེས་སོགས་་་
ཀྱིས་བསྔོ་བ་དང་། བདག་གི་ལུས་ངག་ཡིད་གསུམ་གྱི་འགལ་རྐྱེན་མཐའ་དག་ཞི་
བ་དང་། ཁྱད་པར་སྟེང་གདོན་དང་འོག་གདོན་གྱི་གནོད་པ་ཞི་བའི་སྨོན་ལམ་་་
གདབ་བོ། །མཐར་ཡེ་ཤེས་པ་གཤེགས་གསོལ་བྱས། དམ་ཚིག་པའི་ང་རྒྱལ་གྱིས་
སྤྱོད་ལམ་བྱའོ། །འདིའི་རྗེས་གནང་བྱེད་ཚུལ་ནི། སྔར་ལྟར་བདག་བསྐྱེད་་་་་་
བསྒོམས། མཆོད་བསྟོད་བྱས་ནས། སྣ་ཚོགས་པདྨ་འདབ་བརྒྱད་ཀྱི་དབུས་སུ་་་
མཉྫིའི་སྟེང་དུ་གཏོར་མ་ཟུར་གསུམ་སྙིང་གཟུགས་མཐེབ་ཀྱུས་བསྐོར་བ་བཞག
དེའི་མདུན་དུ་མཆོད་པ་བཤམས་ཏེ། གཏོར་མ་བསངས་སྦྱངས་ཏེ། བདག་་་་
བསྐྱེད་ལྟར་ཕྱག་ན་རྡོ་རྗེ་བསྐྱེད། མཆོད་བསྟོད་བྱས། དེ་ནས་སློབ་མས་མཎྜ་་་་
ཕུལ་ལ། ཀུན་མཁྱེན་ཡེ་ཤེས་ཕུང་པོ་ཅན། །སྲིད་པའི་འཁོར་ལོ་རྣམས་སྦྱོང་བ།།
དེ་རིང་བཤད་པ་རིན་ཆེན་གཏེར། །མགོན་པོ་བདག་ལ་བཀའ་དྲིན་བསྩལ། །
ཞེས་ལན་གསུམ་གསོལ་བ་བཏབ། དཀོན་མཆོག་གསུམ་ལ་བདག་སྐྱབས་མཆི། །
ཞེས་སོགས་ཀྱིས་བྱང་སེམས་ཀྱི་སྡོམ་པ་བཟུང༌། དེ་ནས་སློབ་མ་ལ་བདག་བསྐྱེད་
• 235 •



ལྟར་མངོན་རྟོགས་ཚར་གཅིག་ཕོག་ནས། སློབ་མ་ཕྱག་ན་རྡོ་རྗེ་ལུས་ལ་ཁྱུང་ལྔ་་་
དང་བཅས་པ་གཅིག་བསྒོམ་དུ་བཅུག དེའི་རྗེས་སུ་སྐུ་གསུང་ཐུགས་ཀྱི་བྱིན་་་་
རླབས་དང་དངོས་གཞི་བྱ་བ་ནི། བླ་མ་དང་གཏོར་མའི་ཕྱག་རྡོར་ཐ་མི་དད་པའི་
དཔྲལ་བར་ཨོཾ་དཀར་པོ། དེ་ལས་ཕྱག་ན་རྡོ་རྗེའི་སྐུ་མང་པོ་སྤྲོས། སློབ་མའི་་་་་
དཔྲལ་བ་ནས་ཞུགས། ལུས་ཀྱི་ནང་ཐམས་ཅད་གང་། ཐོག་མ་མེད་པ་ནས་ལུས་
ཀྱི་སྒོ་ནས་བསགས་པའི་ནད་གདོན་སྡིག་སྒྲིབ་ཐམས་ཅད་དག སློབ་མའི་ལུས་་་
དང༌། ཕྱག་ན་རྡོ་རྗེའི་སྐུ་དབྱེར་མེད་དུ་སོང་བར་མོས་ནས། རོལ་མོའི་སྒྲ་དྲག་་
ཏུ་བྱའོ། །ཡང་བླ་མའི་མགྲིན་པའི་ཨཱ་དམར་པོ་དེ་ལས་ཕྱག་ན་རྡོ་རྗེའི་སྐུ་དཔག་
ཏུ་མེད་པ་བྱུང་སྟེ། སློབ་མའི་མགྲིན་པར་ཞུགས། ལུས་ཀྱི་ནང་ཐམས་ཅད་གང་།
ངག་གི་སྒོ་ནས་བསགས་པའི་སྡིག་སྒྲིབ་ནད་གདོན་ཐམས་ཅད་དག སློབ་མའི་་་་
ངག་དང་ཕྱག་ན་རྡོ་རྗེའི་གསུང་དབྱེར་མེད་དུ་སོང་། ཡང་བླ་མའི་ཐུགས་ཀའི་ཧཱུྃ་
ལས་ཕྱག་ན་རྡོ་རྗེའི་སྐུ་དཔག་ཏུ་མེད་པ་བྱུང༌། སློབ་མའི་སྙིང་གར་ཞུགས། ཡིད་
ཀྱི་སྒོ་ནས་བསགས་པའི་ནད་གདོན་སྡིག་སྒྲིབ་ཐམས་ཅད་དག ཕྱག་ན་རྡོ་རྗེའི་
ཐུགས་དང་སློབ་མའི་ཡིད་དབྱེར་མེད་དུ་སོང་། ཡང་བླ་མའི་ཐུགས་ཀའི་ཧཱུྃ་ལས་
ཕྱག་ན་རྡོ་རྗེའི་སྐུ་དཔག་ཏུ་མེད་པ་བྱུང་། སློབ་མའི་སྙིང་གར་ཞུགས། ཡིད་ཀྱི་་
སྒོ་ནས་བསགས་པའི་ནད་གདོན་སྡིག་སྒྲིབ་ཐམས་ཅད་དག ཕྱག་ན་རྡོ་རྗེའི་་་་་
ཐུགས་དང་སློབ་མའི་ཡིད་དབྱེར་མེད་དུ་སོང་། བླ་མའི་གནས་གསུམ་ནས།
ཕྱག་ན་རྡོ་རྗེའི་སྐུ་མང་པོ་ཅིག་ཆར་དུ་བྱུང་སྟེ། སློབ་མའི་གནས་གསུམ་དུ་དུས་་་
ཅིག་ཆར་དུ་ཐིམ་། ལུས་ངག་ཡིད་གསུམ་གྱི་སྒོ་ནས་བསགས་པའི་སྡིག་སྒྲིབ་་་་་
ཐམས་ཅད་དག སློབ་མའི་ལུས་ངག་ཡིད་གསུམ་དང༌། ཕྱག་ན་རྡོ་རྗེའི་སྐུ་་་་
གསུངས་ཐུགས་དབྱེར་མེད་དུ་སོང་བར་བསྒོམ་དུ་བཅུག དེ་རྗེས་སུ་བླ་མའི་་་་་
ཐུགས་ཀའི་སྔགས་ཕྲེང་ལས་སྔགས་རྣམས་འཆད་དེ། རང་གི་ཁ་ནས་ཐོན། སློབ་
• 236 •



མའི་ཁ་ནས་ཞུགས་ཏེ། སྙིང་ཁར་འཁོད་པའི་མོས་པ་བྱས་ནས། སྔགས་ཀྱིས་་་་
རྗེས་བཟློས་ལན་གསུམ་བྱེད་དུ་བཅུག དེའི་རྗེས་སུ་གཏོར་མ་སྤྱི་ཐོག་ཏུ་བཞག་་་
ནས། གཏོར་མའི་ཕྱག་རྡོར་སློབ་མ་ལ་ཐིམ་པའི་མོས་པ་བྱེད་དུ་བཅུག་ཅིང་།
ངག་ཏུ་རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་་་་་་
རྣམས་ཀྱིས་བྱིན་གྱིས་རློབས་ཤིག ཡི་དམ་རྒྱལ་བའི་དཀྱིལ་འཁོར་གྱི་ལྷ་ཚོགས་་་
རྣམས་ཀྱིས་བྱིན་གྱིས་རློབས་ཤིག དཔའ་བོ་དང་རྣལ་འབྱོར་མ་ཐམས་ཅད་ཀྱིས་
བྱིན་གྱིས་རློབས་ཤིག བཅོམ་ལྡན་འདས་ཕྱག་ན་རྡོ་རྗེ་གཏུམ་པོ་ཁྱུང་ལྔའི་ལྷ་་་་
ཚོགས་ཡེ་ཤེས་ལ་སྒྲིབ་པ་མི་མངའ་བ། མཐུ་སྟོབས་ལ་ཐོགས་པ་མི་མངའ་བ།
ཐུགས་རྗེ་ལ་ཕྱི་བཤོལ་མི་མངའ་བ། བྱིན་བརླབ་ལ་རྒྱང་རིང་ཐུང་མི་མངའ་བ།
ཁྱོད་ཀྱིས་སྐུའི་སྒོ་ནས་བྱིན་གྱིས་རློབས་ཤིག གསུང་གི་སྒོ་ནས་བྱིན་གྱིས་རློབས་་་
ཤིག ཐུགས་ཀྱི་སྒོ་ནས་བྱིན་གྱིས་རློབས་ཤིག ཡོན་ཏན་གྱི་སྒོ་ནས་བྱིན་གྱིས་་་་་
རློབས་ཤིག འཕྲིན་ལས་ཀྱི་སྒོ་ནས་བྱིན་གྱིས་རློབས་ཤིག རྡོ་རྗེ་སློབ་མ་འདི་ཞེས་
བྱ་བས་བྱང་ཆུབ་མ་ཐོབ་བར་དུ་འགལ་རྐྱེན་སྤོངས། མཐུན་རྐྱེན་སྒྲུབས། ཞེས་
བརྗོད་ཅིང་ཐམས་ཅད་དུ་རོལ་མོའི་སྒྲ་དྲག་ཏུ་བྱའོ། །དེ་ནས་རྗེས་ཀྱི་ཆོ་ག་ནི།
བདག་མདུན་ལ་མཆོད་བསྟོད་རྒྱས་བསྡུས་སྐབས་དང་བསྟུན་པ་ཅིག་བྱས།
བསྟན་པ་རྒྱས་པ་སོགས་ཀྱི་བསྔོ་བ་སྨོན་ལམ་བཏབ། བདག་མདུན་གྱི་ཡེ་ཤེས་པ་
གཤེགས། དམ་ཚིག་པ་བདག་ལ་བསྡུས། གཏོར་མ་དངོས་གྲུབ་ཀྱི་ཚུལ་དུ་སློབ་་
མ་ལ་བྱིན། ཤིས་བརྗོད་རྒྱས་པར་བྱའོ། །ཕྱག་རྡོར་གཏུམ་པོ་ཁྱུང་ལྔའི་མངོན་་་་
པར་རྟོགས་པ། གཏོར་དབང་བྱེད་ཚུལ་དང་བཅས་པ་བར་ཆད་ཀུན་སེལ་ཞེས་བྱ་
བ་འདི་ནི། བླ་མ་གོང་མའི་གསུང་ངག་ལྟར། རྡོ་རྗེ་འཛིན་པ་བཟང་པོ་བཀྲ་ཤིས་
ཀྱིས་སྦྱར་བའི་རབ་བྱེད་ཉེར་བདུན་པའོ།།
ན་མོ་མཉྫ་ཤྲཱི་ཡེ། འོད་གསལ་སྟོང་པའི་ངང་ལས་མ་གཡོས་བཞིན། །སྣ་་་་
• 237 •



ཚོགས་གཟུགས་ཀྱིས་འགྲོ་བའི་དོན་མཛད་ཅིང་། །གནས་ལུགས་རྟོགས་པའི་བློ་་་
གྲོས་བསྟར་མཛད་པའི། །ལྷག་པའི་ལྷ་ཡི་རྒྱུན་དུ་བདག་སྐྱོངས་ཤིག
འདིར་དཔལ་ལྡན་བླ་མ་གཏུམ་པོ་དཀར་པོའི་མངོན་པར་རྟོགས་པའི་རིམ་་
པ་ལ་སྦྱོར་བ། དངོས་གཞི། རྗེས་དང་གསུམ། སྦྱོར་བ་ནི་དབེན་ཞིང་ཡིད་དུ་་་་
འོང་བའི་གནས་སུ། དགོས་པའི་ཡོ་བྱས་རྣམས་ཚོགས་པར་བྱས་ནས། ཁ་ཤར་་
ཕྱོགས་སུ་བལྟས་ཏེ། སྟན་བདེ་བ་ལ་འདུག་སྟེ་ལུས་རྣམ་སྣང་གི་ཆོས་བདུན་དང་
ལྡན་པར་བྱས། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་་
འཕང་བསྒྲུབ་པར་བྱ། དེ་སྒྲུབ་པ་ཡང་འཁོར་བའི་རྩ་བ་བདག་འཛིན་མ་ལུས་་་་
པར་སྤངས་པ་ལ་རག་ལས། དེ་སྤོང་བ་ལ་ཡང་། བདག་མེད་རྟོགས་པའི་ཤེས་་་
རབ་རྒྱུད་ལ་སྐྱེས་པ་ལ་རག་ལས་པས། དེས་ན་བདག་གི་རྒྱུད་ལ་བདག་མེད་་་་
རྟོགས་པའི་ཤེས་རབ་ཁྱད་པར་ཅན་བསྐྱེད་པའི་ཕྱིར། རྗེ་བཙུན་མི་གཡོ་བའི་ས་
བསྒོམ་བཟླས་བྱ་སྙམ་པའི་འདུན་པ་ཤུགས་དྲག་སྔོན་དུ་འགྲོ་བའི་སྒོ་ནས། ཡིད་་
ཁུལ་ངེས་ཀྱི་སྐྱབས་འགྲོ་བྱ། དེ་ནས། དཀོན་མཆོག་གསུམ་ལ་བདག་སྐྱབས་མཆི།
ཞེས་སོགས་ལན་གསུམ་གྱིས་སེམས་བསྐྱེད་བླངས། ཚད་མེད་བཞི་བསྒོམས།
དངོས་གཞི་བསྒོམས་པ་ལ། སྭ་བྷཱ་ཝའི་སྔགས་ཀྱིས་སྟོང་པར་སྦྱངས། སྟོང་པའི་་
ངང་ལས་པཾ་ལས་པདྨའི་སྡོང་པོ་ཡངས་ཤིང་རྒྱ་ཆེ་བ། དེའི་སྟེང་ན་རཾ་ལས་ཉི་མའི་
དཀྱིལ་འཁོར་གྱི་སྟེང་དུ་ཧཱུྃ་དཀར་པོ་དེ་ཡོངས་སུ་གྱུར་པ་ལས། རལ་གྲི་ཡུ་བ་ཧཱུྃ་་
གིས་མཚན་པར་གྱུར། དེ་ལས་འོད་འཕྲོས་འཕགས་པ་རྣམས་མཆོད། སེམས་་་་་
ཅན་ཐམས་ཅད་ལ་ཕོག སྡིག་སྒྲིབ་ཉེས་ལྟུང་གི་ཚོགས་རྣམས་སྦྱངས། ཚུར་་་་་་
འདུས་རལ་གྲི་ཧཱུྃ་དང་བཅས་པ་ལ་ཐིམ། དེ་ཡོངས་སུ་གྱུར་པ་ལས། རང་ཉིད་རྗེ་
བཙུན་མི་གཡོ་བ་སྐུ་མདོག་གངས་ལ་ཉི་མ་ཤར་བ་ལྟར་དཀར་ཞིང་གསལ་བ།
དམར་ལ་ཟླུམ་པའི་སྤྱན་གསུམ་དང་ལྡན་ཞིང་། མེ་སྟག་ཕྱོགས་བཅུར་འཕྲོ་བ།
• 23A •



ཞལ་མཆེ་བ་གཙིགས་ཤིང་ཧཱུྃ་ཕཊ་ཀྱི་སྒྲ་སྒྲོགས་པ། སྐྲ་ཁམ་སེར་གྱེན་དུ་བརྫེས་་་
ཤིང་སྨིན་མ་དང་སྨ་རའི་ཨག་ཚོམ་སྐལ་བའི་མེ་ལྟར་འབར་བ། ཕྱག་གཡས་ཤེས་
རབ་ཀྱི་རལ་གྲི་ཡེ་ཤེས་ཀྱི་མེ་རབ་ཏུ་འབར་བ་ཕྲག་པ་གཡས་པའི་སྟེང་ནས་འཕྱར་
སྟབས་སུ་བསྣམས་པ། གཡོན་པ་ཞགས་པ་ལན་གསུམ་དཀྲིས་པའི་སྡིགས་མཛུབ་
ཐུགས་ཀར་མཛད་ཅིང་། ཞགས་པའི་རྩེ་མོ་རྡོ་རྗེ་ཕྱེད་པས་མཚན་པ། ཕྲག་པ་་་
གཡོན་པའི་སྟེང་ན་ལྡིང་བ། ཞབས་གཡོན་པའི་པུས་མོ་གཡས་པའི་བྲང་པདྨ་དང་
ཉི་མའི་གདན་ལ་གཏད་པ། གསུས་ཁྱིམ་ཆེ་བ། ལྟེ་བ་རབ་ཏུ་འཕྱང་བ། དབུ་་་
རྒྱན་མདུལ་རྒྱུན་སྙན་རྒྱན། ཕྱག་གདུབ་ཞབས་གདུབ་ལ་སོགས་པ་རིན་པོ་ཆེའི་་་
རྒྱན་སྣ་ཚོགས་པས་བརྒྱན་ཞིང་། དར་གྱི་ཤམ་ཐབས་གསོལ་བ། ཡེ་ཤེས་ཀྱི་མེ་་་
དཔུང་རབ་ཏུ་འབར་བའི་དབུས་ན་བཞུགས་པར་གྱུར། དེའི་སྤྱི་བོར་ཨོཾ་དཀར་པོ།
མགྲིན་པར་ཨཱཿདམར་པོ། ཐུགས་ཀར་ཧཱུཾ་སྔོན་པོ་བསམ། རང་གི་མདུན་གྱི་ནམ་
མཁར་སྣ་ཚོགས་པདྨ་འབུམ་ལྡན་གྱི་ལྟེ་བར། ཉི་མའི་དཀྱིལ་འཁོར་གྱི་སྟེང་དུ་་་་
སྔར་སྒོམ་པ་དང་འདྲ་བའི་རྗེ་བཙུན་མི་གཡོ་བ་གཅིག་བསྒོམས་ལ། རང་གི་་་་་
ཐུགས་ཀའི་ཧཱུྃ་ལས་འོད་ཟེར་འཕྲོས་པའི། འོག་མིན་གྱི་གནས་ནས་རྗེ་བཙུན་མི་་
གཡོ་བ་ལ། སངས་རྒྱས་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས།
ཨརྒ་སོགས་ཀྱིས་མཆོད། ཨོཾ་བཛྲ་ཨ་གུ་ཤ་ཛ བཛྲ་པཱ་ཤ་ཧཱུྃ། བཛྲ་ཕྱོཊ་ཐཾ།
བཛྲ་གྷཎྜ་ཧོཞེས་སོགས་ཀྱིས་དགུག་གཞུག་བྱས། གཉིས་སུ་མེད་པར་ཐིམ།
སླར་ཡང་ཐུགས་ཀའི་ཧཱུཾ་ལས་འོད་འཕྲོས། དབང་གི་ལྷ་རྣམས་སྤྱན་དྲངས། ཨརྒ་
ལ་སོགས་པས་མཆོད། ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་། །ཞེས་་་
སོགས་ཀྱིས་བསྟོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་དབང་་་་་་
བསྐུར་དུ་གསོལ། ཞེས་གསོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་
གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨབྷི་ཥེ་ཀ་ཏ་ས་མ་ཡ་ཤྲཱི་ཧཱུྃ།
• 239 •



ཞེས་བུམ་པའི་ཆུས་སྤྱི་བོ་ནས་དབང་བསྐུར། དྲི་མ་དག ཆུའི་ལྷག་མ་སྤྱི་གཙུག་
ཏུ་གནས་པ་ཡོངས་སུ་གྱུར་པ་ལས། མི་སྐྱོད་པའི་དབུ་རྒྱན་པར་གྱུར། མདུན་་་་
བསྐྱེད་ལ་ཡེ་ཤེས་པ་དགུག་གཞུག་དང་། རིགས་བདག་གི་རྒྱས་འདེབས་བྱས་ཀྱང་
རུང་། མ་བྱས་ཀྱང་འགལ་བ་མེད་ཅེས་དཔལ་ལྡན་བླ་མ་དག་གིས་གསུངས་པས།
བྱེད་ན་བདག་མདུན་གཉིས་དུས་གཅིག་ལ་བྱའོ། །དེ་ནས་ཤེས་རབ་འཁོར་ལོའི་
མན་ངག་ཞལ་གདམས་སུ་འབྲི་བར་འགྱུར་བ་ལྟར་བསྒོམས་ནས་འཁོར་ལོ་བསྐོར་
བ་ལ་དམིགས་པ་གཏད་ནས་ཇི་ཙམ་ནུས་ཀྱི་བར་གནས་པར་བྱའོ། །དེས་སྐྱོ་ན་་་་
བཟླས་པ་བྱེད་ཚུལ་ནི། རང་གི་སྙིང་ཁར་མན་ངག་ལྟར་འཁོར་ལོ་བཀོད་པའི་ལྟེ་
བར། རང་གི་སེམས་ཀྱི་ངོ་བོ་ཧཱུྃ་དཀར་པོ་གཅིག་བསམ། འཁོར་ལོའི་རྩིབས་་་་་
རྣམས་ལ། ༀ་ཙཎྜ་མ་ཧཱ་རོ་ཥ་ཎ་ཧཱུྃ་ཕཊ། ཞེས་པའི་ཡི་གེ་བཅུ་མན་ངག་ལྟར་་་་
བཀོད། ལྟེ་བའི་ཧུ་དཀར་པོ་དེ་ལས་ཡི་གེ་བཅུ་མར་མེ་གཅིག་ལ་གཉིས་ཆད་ཀྱི་་
ཚུལ་དུ་བྱུང་ནས། རང་གི་ཁ་ནས་འཐོན། མདུན་བསྐྱེད་ཀྱི་ཞལ་དུ་བཞུགས།
མདུན་བསྐྱེད་ཀྱི་ཐུགས་ཀའི་ཧཱུྃ་ལ་ཐིམ། དེ་ལས་ཀྱང་ཡི་གེ་བཅུ་པ་སྔར་ལྟར་བྱུང་།
ལྟེ་བ་ནས་འཐོན། བདག་བསྐྱེད་ཀྱི་ལྟེ་བར་ཞུགས། ཐུགས་ཀའི་ཧཱུཾ་ལ་ཐིམ་པའི་
དམིགས་པ་བྱེད་བཞིན་པའི་ངང་ནས་རིག་པ་གཟེངས་བསྟོད་དེ། ཡི་གེ་བཅུ་པའི་
བཟླས་པ་བྱའོ། །གསུམ་པ་རྗེས་ཀྱི་བྱ་བ་ནི། བདག་བསྐྱེད་ཀྱི་ཡེ་ཤེས་པ་མདུན་་
བསྐྱེད་ལ་སྟིམ། བསྟོད་པ་གང་ཤེས་བྱ། ཤེས་རབ་རྒྱས་པ་ལ་སོགས་པའི་གསོལ་
བ་བཏབ་པ་རྣམས། ཐུན་གསུམ་བྱ་ཞིང་། ཐུན་རྗེས་མའི་མཐར་གཏོར་མ་་་་་
འབུལ་ན། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་རིན་པོ་
ཆེའི་སྣོད་ཡངས་ཤིང་རྒྱ་ཆེ་བའི་ནང་དུ། ཨོཾ་ཨཱཿཧཱུྃ། ཞུ་བ་ལས་བྱུང་བའི་གཏོར་མ་
ཁ་དོག་དྲི་རོ་ཕུན་སུམ་ཚོགས་པ་དང་ལྡན་པར་གྱུར། ཞེས་བྱིན་གྱིས་བརླབས་་་་་
ནས་སྙིང་པོའི་མཐར་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་བཏགས་ལ་འབུལ། འདོད་དོན་ལ་
• 210 •



གསོལ་བ་བཏབ་བོ། །དེ་ལྟར་བྱས་ན་ནི་བྱིན་རླབས་དང་ཐུགས་རྗེ་མྱུར་དུ་འཇུག་
གོ །ཞལ་གདམས་དྲུག་གམ་མན་ངག་རྣམས་ཤིན་ཏུ་གལ་ཆེ་བས་ལོགས་སུ་བྲི་་་་
བར་བྱའོ། །དཔལ་ལྡན་བླ་མ་གཏུམ་པོ་དཀར་པོའི་མངོན་རྟོགས་བྱིན་རླབས་སྒོ་་
འབྱེད་ཅེས་བྱ་བ་འདི་ནི། བླ་མ་རྣམས་ཀྱི་གསུང་ངག་ལྟར། ལམ་འདི་ཅུང་ཟད་
གོམས་པར་བྱས་པའི་རྣལ་འབྱོར་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་་་
ཉེར་བརྒྱད་པའོ། ། །
བླ་མ་དམ་པའི་ཞལ་གྱི་བཅུད། ཅི་དགར་འབྲི་བར་མི་འོས་མོད། ཉམས་་
དོགས་འཇིགས་དང་གཞན་དག་ལ། ཕན་པར་འདོད་པའི་བསམ་པ་ཡིས། རྗེས་
གནང་ཞལ་གདམས་བྲི་བར་བྱ། དེ་ལ་འདིར་རྗེས་གནང་གི་རིམ་པ་རྒྱུད་སྡེ་དྲི་མ་
མེད་པ་ནས་བཤད་པ་ལ། བླ་མས་སློབ་མའི་ཡིད་ངག་གསུམ་ལ། ཡི་དམ་གྱི་སྐུ་
གསུང་ཐུགས་བཅུག་ནས་བྱིན་གྱིས་བརླབས་པ་ལ། ལྷའི་རྗེས་གནང་ཞེས་པ་དང་
གཅིག བླ་མས་ཡི་དམ་དང་ཆོས་སྐྱོང་ལ་བཀའ་བསྒོ་བྱས་ནས། སློབ་མ་ལ་ཡི་་་
དམ་དང་ཆོས་སྐྱོང་དུ་གཏད་པ་ལ། ཡི་དམ་དང་བཀའ་བསྲུང་གཏད་པའི་རྗེས་
གནང་ཞེས་བྱ་བ་དང་། བླ་མ་ཡི་དམ་དུ་གསལ་བའི་ཐུགས་ཀ་སོགས་ཀྱི་ས་བོན་་
ལས་སྔགས་ཀྱི་འཕྲེང་བ་སྤྲོས། སློབ་མ་ལ་བཅུག་པ་ལ་སྔགས་ཀྱི་རྗེས་གནང་བྱ་བ་
དང་། ཡང་སྔགས་བཏུ་བའི་གཞི་ཨ་ལི་ཀཱ་ལི་དང་། དེས་ལས་བཏུས་པའི་རང་་
གི་ལྷའི་སྔགས་དང་། སྙིང་པོ་ཉེ་སྙིང་ས་བོན་ལ་སོགས་པའི་དཀྱིལ་འཁོར་བྲིས།
དེ་ལ་ལྷ་བསྐྱེད་པའི་རིམ་པ་སོགས་བྱས་ནས། སློབ་མ་ལ་གོང་ལྟར་སྔགས་་
སྟེར་བ་ལ། ་ སྔགས་ཀྱི་དབང་ཞེས་བཤད་པ་ལ། ལག་ལེན་གྱི་རིམ་པ། པཎ་གྲུབ་
དང་བོད་རྣམས་ཀྱིས་མཛད་པ་ལ། སྐུ་གསུང་ཐུགས་འཕྲིན་ལས་བཞིའི་རྗེས་་་་་
གནང་ཞེས། སློབ་མ་ལྷར་བསྐྱེད། དེ་ལ་ཡེ་ཤེས་པ་བཅུག དབང་བསྐུར་རྒྱས་་
བཏབ་སོགས་བྱེད་པ་སྐུའི་རྗེས་གནང་། གོང་ལྟར་སྔགས་ཀྱི་རྗེས་གནང་བྱེད་པ་་
• 21，



གསུང་གི་རྗེས་གནང༌། མི་སྐྱོའི་ཏིང་ངེ་འཛིན་བསྒོམ་དུ་འཇུག་པ་ཐུགས་ཀྱི་རྗེས་
གནང་། སྒྲུབ་ཐབས་ལས་ཚོགས་ཀྱི་ལུང་བྱེད་པ་འཕྲིན་ལས་ཀྱི་རྗེས་གནང་དུ་་་་
བྱེད་པ་གཅིག་དང་། མདུན་གྱི་དཔྲལ་བ་ནས། རང་འདྲའི་ལྷ་སྤྲོས་ནས། སློབ་
མའི་དཔྲལ་བ་ནས་འཇུག་པའི་སྐུའི་རྗེས་གནང་། མདུན་བསྐྱེད་ཀྱི་མགྲིན་པ་ནས་
རྩ་སྔགས་སྙིང་པོ་སོགས་ཀྱི་ཡིག་འབྲུ་སྤྲོས་ནས་སློབ་མའི་མགྲིན་པར་འཇུག་པ་ལ་་
གསུང་གི་རྗེས་གནང་དང་། ཡང་མདུན་བསྐྱེད་ཀྱི་ཐུགས་ཀ་ནས། ཐུགས་ཕྱག་་་
མཚན་གྱི་རྣམ་པ་སོགས་སྤྲོས་ནས་སློབ་མའི་སྙིང་ཁར་འཇུག་པ་ལ་ཐུགས་ཀྱི་རྗེས་་
གནང་། དེའི་རྗེས་སུ་གོང་ལྟར་སྔགས་ཀྱི་རྗེས་གནང་སྟེར་བ་དང་། ཡང་སྔགས་
ཀྱི་རྗེས་གནང་འཇུག་ཏུ་མི་བྱེད་པར། གསུང་གི་རྗེས་གནང་ལ་བཏགས་ནས་་་་
གསུང་གི་རྗེས་གནང་དུ་བྱེད་པ་གཅིག་དང་། ཡང་མདུན་བསྐྱེད་ཀྱི་དཔྲལ་བ་ནས།
རང་འདྲ་དཀར་པོ་སྤྲོས་ནས། སློབ་མའི་དཔྲལ་བར་འཇུག་པའི་སྐུའི་རྗེས་གནང་།
མགྲིན་པ་ནས་རང་འདྲ་དམར་པོ་སྤྲོས་ནས། སློབ་མའི་མགྲིན་པ་ནས་འཇུག་པ་
གསུང་གི་རྗེས་གནང༌། ཐུགས་ཀ་ནས་རང་འདྲ་སྔོན་པོ་སྤྲོས་ནས་སློབ་མའི་སྙིང་
ཁར་འཇུག་པ་ཐུགས་ཀྱི་རྗེས་གནང་། དེའི་རྗེས་སུ་གོང་ལྟར་སྔགས་ཀྱི་རྗེས་་་་་
གནང་སྟེར་བ་གཅིག་དང་། ཡང་སློབ་མ་ལ་བདག་བསྐྱེད་ཕོག་ནས་བསྒོམ་དུ་་་་
འཇུག་པ། བདག་བསྐྱེད་བསྒོམ་པའི་རྗེས་གནང༌། མདུན་བསྐྱེད་ཕོག་ནས་་་་་
བསྒོམ་དུ་འཇུག མདུན་བསྐྱེད་བསྒོམ་པའི་རྗེས་གནང་། མཆོད་བསྟོད་ཀྱི་རྗེས་
བཟློས་བྱེད་དུ་འཇུག་པ། མཆོད་བསྟོད་ཀྱི་རྗེས་གནང༌། གོང་ལྟར་བཟླས་པའི་་་་
རྗེས་གནང་དང་། བཀའ་བསྲུང་གཏད་པའི་རྗེས་གནང་དང་། སྔར་བྱེད་པ་་་་
སོགས་མཐའ་ཡས་པ་གཅིག་འདུག་པས། གང་བྱས་ཀྱང་འདྲ་བ་ལ། བླ་མ་སྔ་་་
མའི་ཕྱག་ལེན་ལྟར་བྱ་བ་ནི། དགོས་པའི་ཡོ་བྱད་རྣམས་བསགས། མཚོན་ཆ་་་་
འཁོར་ལོ་རྩིབས་བཅུ་པ་དཀར་པོ་ལྟེ་བ་མུ་ཁྱུད་དང་བཅས་པ་གཅིག མདུན་དུ་་
• 242 •



སྟེགས་བུའི་སྟེང་དུ་རྡུལ་མཚོན་དཀར་པོས་བྲི། དབུས་ཀྱི་ལྟེ་བར་ཧཱུྃ་དཀར་པོ།
ཧཱུྃ་དང་ཁ་སྤྲད་དུ་ཨོཾ། རྩིབས་རེ་ལ་ཡི་གེ་རེ་བྱས་པའི་ཡི་གེ་བཅུ་པ་བྲི། མཐའ་་་
མཆོད་པ་སོགས་སྤྱི་འབྱོར་བས་བསྐོར། དཀྱིལ་འཁོར་གྱི་བསངས་སྦྱངས་སོགས་་
ནས། སྒྲུབ་ཐབས་སུ་བཤད་པ་ལྟར་བདག་མདུན་རྫོགས་པར་བསྒོམས། བཟླས་
པ་དང་མཆོད་བསྟོད་བྱས། དེ་ནས་སློབ་མ་རྗེས་སུ་བཟུང་བ་ནི། སློབ་མ་ཁྲུས་་་
བྱས་མཎྜལ་ཕུལ། ཐམས་ཅད་མཁྱེན་པའི་སྟོན་པ་པོ། །འཇིག་རྟེན་གསུམ་གྱི་་་་
འདྲེན་མཛད་ལྷ། །འཁོར་བ་འདམ་གྱི་ཚོགས་ནང་དུ། །བྱིང་བ་སྐྱབས་མེད་་་་
བདག་ལ་སྐྱོབ། །རྡོ་རྗེ་བླ་མ་མཛད་དུ་གསོལ། །ཞེས་ལན་གསུམ་གསོལ་བ་བཏབ།
དེ་ནས། བླ་མས་དལ་འབྱོར་རྙེད་དཀའ་བ། འཆི་བ་མི་རྟག་པ། འཁོར་བའི་་་་
ཉེས་དམིགས་བསམ་པ་སོགས་ཀྱི་ཆོས་བཤད། དཀོན་མཆོག་གསུམ་ལ་བདག་་་་
སྐྱབས་མཆི། །ཞེས་པ་ནས། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །
ཅེས་པའི་བར་ལན་གསུམ་བརྗོད་པའི་རྗེས་ཟློས་བྱེད་དུ་གཞུག སྡོམ་པ་སྦྱིན། དེ་
ནས་མདུན་བསྐྱེད་ཀྱི་དཔྲལ་བ་ནས། མར་མེ་གཅིག་ལས་གཉིས་ཆད་ཀྱི་ཚུལ་དུ་་
རྗེ་བཙུན་གྱི་སྐུ་གཉིས་པ་གཅིག་ཆད་ནས། སློབ་མའི་སྤྱི་བོར་བྱོན་པའི་མོས་པ་་་་
བྱས། སློབ་མས། བཅོམ་ལྡན་བདག་གིས་གཟུང་ལགས་ཀྱི། བཅོམ་ལྡན་བདག་
ལ་བྱིན་གྱིས་རློབས། ཞེས་གསོལ་བ་བཏབ་ཅིང་། བླ་མའི་ཕྱག་ཏུ་མེ་ཏོག་ཕུལ།
བླ་མས་མེ་ཏོག་དེ་སློབ་མའི་མགོ་ཐོག་ཏུ་བཞག་ནས། བཅོམ་ལྡན་འདི་ལ་བསྩལ་
ལགས་ཀྱི། བཅོམ་ལྡན་འདི་ལ་བྱིན་གྱིས་རློབས། རྗེ་བཙུན་མི་གཡོ་བའི་སྐུའི་སྒོ་
ནས་བྱིན་གྱིས་བརླབ་ཏུ་གསོལ། སྐུའི་ནུས་པ་ཐམས་ཅད་རྡོ་རྗེ་སློབ་མ་འདིའི་་་་
རྒྱུད་ལ་འཇུག་པར་གྱུར་ཅིག ཞེས་པ་ནི་སྐུའི་རྗེས་གནང་། ཡང་མདུན་བསྐྱེད་
ཀྱི་མགྲིན་པ་ནས། ངོ་བོ་མི་གཡོ་བའི་གསུང་ཡིན་པ་ལ། རྣམ་པ་ཨ་ལི་ཀཱ་ལི་དང་།
ཨོ་ཨཱཧཱུྃ་ཨོ་ཙཎྜ་མ་ཧཱ་རོ་ཥ་ཎ་ཧཱུྃ་ཕཊ། ཅེས་པའི་རྣམ་པ་དཔག་ཏུ་མེད་པ་བྱོན།
• 243 •



སློབ་མའི་མགྲིན་པར་འཁོད་པའི་མོས་པ་བྱས། སློབ་མས། བཅོམ་ལྡན་བདག་གི་
ཞེས་པ་མན་ཆད་སྐུ་དང་གསུང་བརྗེ་བ་མ་གཏོགས་གོང་བཞིན་ཏེ། གསུང་གི་་་་
རྗེས་གནང་ངོ༌། ཡང་མདུན་བསྐྱེད་ཀྱི་ཐུགས་ཀ་ནས། ངོ་བོ་མི་གཡོ་བའི་ཐུགས་
ཡིན་པ་ལས། རྣམ་པ་རལ་གྲི་དང་རྡོ་རྗེ་ཞགས་པ་དང་། རིན་པོ་ཆེ། བུམ་པ་ལ་
སོགས་པའི་རྣམ་པ་དཔག་ཏུ་མེད་པ་བྱོན། སློབ་མའི་སྙིང་ཁར་འཁོད་པའི་མོས་་
པ་བྱས། སློབ་མས། བཅོམ་ལྡན་བདག་གིས་གཟུང་ལགས་ཀྱིས། ཞེས་པ་མན་་་
ཆད་གོང་བཞིན་ཏེ། ཐུགས་ཀྱི་རྗེས་གནང་ངོ༌། །དེའི་རྗེས་སུ་བླ་མ་རྗེ་བཙུན་དུ་
གསལ་བའི་ཐུགས་ཀར། ཉི་མའི་དཀྱིལ་འཁོར་གྱི་སྟེང་དུ་ཧཱུྃ་དཀར་པོ། དེའི་་་་
མཐའ་བསྐོར་དུ་སྔགས་ཀྱིས་བསྐོར་བའི་ཡིག་འབྲུ་རྣམས་ལས། མར་མེ་གཅིག་་་
ལས་གཉིས་ཆད་ཀྱི་ཚུལ་དུ་ཡིག་འབྲུ་མང་པོ་ཆད་ནས་བྱུང་། བླ་མའི་ཞལ་ནས་་་
འཐོན། སློབ་མའི་ཁར་ཞུགས། སྙིང་ཁར་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་་་་
ཡིག་དེའི་མཐའ་མར་འཁོད་པའི་མོས་པ་བྱས་ནས། སྔགས་ཀྱི་རྗེས་བཟློས་བརྒྱ་རྩ་
ལ་སོགས་པ་བྱེད་དུ་གཞུག སློབ་མས་བཅོམ་ལྡན་བདག་གིས་ཞེས་པ་ནས།
གསུང་གི་རྗེས་གནང་བཞིན་བྱས། དེ་ནས་དཀྱིལ་འཁོར་གྱི་དབུས་ཀྱི་ཧཱུྃ་ཡིག་རྗེ་་་
བཙུན་དུ་བསྐྱེད་པ་དེ་ནི། སློབ་མའི་མགོ་བོར་བཞག་ནས། མདུན་བསྐྱེད་ཀྱི་རྗེ་
བཙུན་སློབ་མ་ལ་ཐིམ་པའི་མོས་པ་བྱས། རྡོ་རྗེ་སློབ་མ་འདི་ཞེས་བྱ་བ་ལ་སྐུའི་སྒོ་
ནས་བྱིན་གྱིས་རློབས་ཤིག གསུང་གི་སྒོ་ནས་བྱིན་གྱིས་རློབས་ཤིག ཐུགས་ཀྱི་སྒོ་
ནས་བྱིན་གྱིས་རློབས་ཤིག ཡོན་ཏན་གྱི་སྒོ་ནས་བྱིན་གྱིས་རློབས་ཤིག འཕྲིན་་་
ལས་ཀྱི་སྒོ་ནས་བྱིན་གྱིས་རློབས་ཤིག སློབ་མ་འདི་ཞེས་བྱ་བའི་རྒྱུད་ལ་བདག་་་་་
མེད་རྟོགས་པའི་ཤེས་རབ་ཁྱད་པར་ཅན་སྐྱེ་བར་བྱིན་གྱིས་རློབ་ཏུ་གསོལ། ཞེས་་
བརྗོད། མཇུག་གི་ཆོ་ག་ནི། མཆོད་བསྟོད། བཟོད་གསོལ། ཡེ་ཤེས་པ་གཤེགས།
དམ་ཚིག་པ་བདག་ལ་བསྡུས། རྡུལ་ཚོན་དང་མཆོད་པ་སོགས་བསྡུས། ལས་ཀྱི་་་་
• 2.|| •



རྗེས་མི་མངོན་པར་བྱའོ། །བསྔོ་བ་དང་སྨོན་ལམ་སོགས་བྱའོ། །དེ་ནི་རྗེས་གནང་
གི་རིམ་པའོ། །ཞལ་གདམས་ལ་ཤེས་རབ་འཁོར་ལོའི་མན་ངག ལབ་རྒན་དར་་
གྱི་སྦྱོར་བ། སྒྲིབ་སེལ་གྱི་སྦྱོར་བ་སྟེ། རྩ་བའི་ཞལ་གདམས་གསུམ། མཚན་མ་་་
ངན་པ་བཟློག་བསྒྱུར་གྱི་སྦྱོར་བ། བོགས་འདོན་སྡིགས་མཛུབ་ཀྱི་སྦྱོར་བ། ངག་་
མནོན་གྱི་སྦྱོར་བ་སྟེ། ཡན་ལག་གི་ཞལ་གདམས་གསུམ་དང་དྲུག དང་པོ་ནི།
རང་ཉིད་རྗེ་བཙུན་དུ་གསལ་བའི་སྙིང་པདྨ་འདྲ་བའི་དབུས་སུ། མཚོན་ཆ་འཁོར་
ལོ་དཀར་པོ་རྩིབས་བཅུ་པ་ལྟེ་བ་མུ་ཁྱུད་དང་བཅས་པའི། ལྟེ་བ་དང་མུ་ཁྱུད་དང་
མ་འབྱར་བ་བྱས་པའི་དབུས་སུ། ཧཱུྃ་དཀར་པོ་རྩིབས་བཅུ་པ་རེ་རེའི་སྟེང་དུ་ཡི་གེ་
རེ་རེ་འགོད་པ། ཡི་གེ་རྩིབས་ལ་མ་འབྱར་བ། ལངས་པའི་རྣམ་པ་ཅན་བསྒོམ། །
རྩིབས་རེ་རེའི་རྩེ་ལ། ཤེས་རབ་ཀྱི་རལ་གྲི་མེ་རབ་ཏུ་འབར་བ་རེ་རེ་བསྒོམ། དེ་
གསལ་པོ་བྱུང་བ་དང་། ལྟེ་བ་དང་ཡི་གེ་མི་འཁོར་བར་སྡོད་པའི་ངང་ནས། །
རྩིབས་རྣམས་གཡས་བསྐོར་དུ་མགྱོགས་པར་འཁོར་བའི་རྩིབས་དང་། རལ་གྲིའི་
རྩེ་མོས་དུག་གསུམ་ལ་སོགས་པའི་ཉོན་མོངས་པ་རྣམས། དུམ་བུ་དུམ་བུར་བཅད་
པ་རྣམས་ཡེ་ཤེས་ཀྱི་མེས་ཐུལ་ཐུལ་བསྲེགས་པར་བསམ། དེའི་བར་ལ་འཁོར་ལོ་་་
འཁོར་བ་ཁོ་ནའི་དམིགས་པ་བྱས། །སྔགས་བཟློ་བ་སོགས་མི་བྱེད། འཁོར་ལོ་་་
འཁོར་བའི་དམིགས་པས་སྐྱོ་ན། འཁོར་ལོ་འཁོར་བའི་དམིགས་པ་བཞག་ནས། །
སྒྲུབ་ཐབས་སུ་བཤད་པ་ལྟར་གྱི་དམིགས་པ་བྱ་སྟེ་བཟླས་པ་བྱའོ། །གཉིས་པ་ནི། །
བསྙེན་པ་ཉི་ཤུ་རྩ་གཅིག་ལ་སོགས་པ་སོང་བ་དང་། ཉིན་པར་བསྙེན་པ་བྱས་ནས།
ནུབ་མོ་ཉལ་ཁར་ལག་པ་བཀྲུས། དར་དམར་པོ་དྲི་མ་མེད་པས་ལག་པ་གཡས་པ་
དྲིལ། དར་ལ་དྲི་བཟང་གི་ཚོམ་བུའམ། ཐིག་ལེ་ལྔ་བྱས། ལག་པ་གཡས་བསྡུས་
ཀྱི་སྟེང་དུ་བཞག གཞོགས་གཡས་པ་འོག་ཏུ་བཅུག་པ་སེང་གེའི་ཉལ་སྟབས་ཀྱིས་
ཉལ་བའམ། མགོ་ལག་ངར་གཡས་ཀྱི་སྟེང་དུ་བཞག གཉིད་དུ་འགྲོ་ཁར་རྗེ་་་་་
• 2 15，



བཙུན་མི་གཡོ་བ་དོ་ནུབ་དར་དམར་པོའི་ཡི་གེའི་སྟེང་དུ་བྱོན། བདག་མིང་འདི་
ཞེས་བགྱི་བ་ལ་ཞལ་མངོན་སུམ་དུ་བསྟན་ཏེ། བདག་མེད་རྟོགས་པའི་ཤེས་རབ་་
ཁྱད་པ་ཅན་སྐྱེ་བར་བྱིན་གྱིས་རློབ་ཏུ་གསོལ། གསུང་གི་གནང་བ་བསྩལ་དུ་གསོལ།
ཞེས་གསོལ་བ་དྲག་ཏུ་བཏབ། དོ་ནུབ་རྗེ་བཙུན་གྱི་སྐུ་དང་གསུང་གི་གནང་བ་་་
མངོན་སུམ་བསྟན་ཏེ། བདག་རྗེས་སུ་འཛིན་པར་འགྱུར་རོ། །སྙམ་པའི་དགའ་
སྤྲོ་བྱས་ཏེ། གཉིད་ལོག་པར་བྱའོ། །དེ་ལྟར་བྱས་པས་རྗེས་སུ་འཛིན་པར་འགྱུར་
རོ། །གསུམ་པ་ནི། གོང་དུ་བཤད་པའི་འཁོར་ལོའི་དམིགས་པ་གསལ་བཏབ།
ཧཱུྃ་དཀར་པོའི་མདུན་དུ་ཧཱུྃ་ལྗང་སྔོན་ལངས་པ་གཅིག་བསྒོམས། ཡི་གེ་བཅུ་པོའི་
བར་བར་དུ། ནམ ཙཎྜ་བཛྲ་ཀྲོདྷ་ཧུ་ལུ་ཧུ་ལུ། ཏིཥྛ་ཏེཥྛ། བནྡྷ་བནྟ། ཧ་ན་
ཧ་ན། ཨ་མྲྀ་ཏ་ཧཱུཾ་ཕཊ། ཅེས་པའི་སྔགས་རྣམས་ཁ་དོག་ལྗང་ཁུ་སྤེལ་ཏེ་བཀོད།
སྔགས་གཉིས་སྤེལ་ཏེ་བགྲངས་པས། རྡོ་རྗེ་རྣམ་པར་འཇོམས་པའི་སྔགས་ལས་་་་
བདུད་རྩིའི་རྒྱུན་བབས་པ། རང་གི་སེམས་ཉིད་ཧཱུཾ་དུ་གསལ་བ་ལ་ཕོག་པས།
གྲིབ་དང་མི་གཙང་བ་རྣམས་དུད་ཁུའི་རྣམ་པར་དབང་པོའི་སྒོ་ན་མར་འཐོན་པར་
བསམ་པའི་ངང་ནས་སྤེལ་ཏེ་བཟླས་པ་བྱའོ། །ཁ་གཅིག ཧཱུྃ གཉིས་པོ་དང་ལྷ་
གཉིས་སུ་བསྒོམས་པར་ཡང་མཛད། ཁྱད་པར་མེད་དོ། བཞི་པ་ནི། རྨི་ལམ་་་
དང་། མཚན་མ་ངན་པ་སོགས་བྱུང་ན། རང་རྗེ་བཙུན་དུ་གསལ་བའི་མཐེ་བོའི་
རྩེ་ནས། རིམ་པ་བཞིན་ནག་པོར་བསྒྱུར་ཏེ། སྐུ་ལུས་རིལ་པོ་ནག་པོར་སོང་བ་་་
དང་། སྐུ་ལས་འོད་ཟེར་ནག་པོ་ནམ་མཁའི་ཁམས་སུ་འཕྲོས་པ་སྤྲིན་ལྟར་་་་་
འཐིབས་པས། དེ་ལས་རྡོ་རྗེ་དང་མཚོན་ཆ་སོགས་པའི་ཆར་དཔག་ཏུ་མེད་པ་་་་་
བབས་པ་དང་། སྐུ་ལས་མེ་འོད་འཕྲོས་པས། བགེགས་ཐམས་ཅད་ཚར་བཅད་་
པར་བསམ་ཞིང་། ཁྲོས་པའི་སེམས་ཀྱིས་དྲག་ཏུ་སྔགས་བཟླ་བར་བྱའོ། །ཡུས་་་་་
རིང་ན་ཉེས་དམིགས་ཆེ་བས་ཡུན་ཐུང་བར་བྱའོ། དམིགས་པ་འཇོག་པ་དང་།
• 26 •



ཡང་མཐེ་བོང་ནས་རིམ་གྱི་དཀར་པོར་བསྒྱུར་ཏེ། གདུག་པ་ཅན་རྣམས་ལ་བྱམས་
པ་དང་སྙིང་རྗེའི་སེམས་སྐྱེད་པར་བྱའོ། ལྔ་པ་ནི་བཟླས་པ་རྫོགས་པའམ། ཐུན་
གྱི་མཐར་ལག་པ་མཉམ་བཞག་གི་ཕྱག་རྒྱས། ལྟེ་བའི་ཐད་དུ་སྔགས་འདྲེན་བཞིན་
པས་རིམ་གྱིས་གྱེན་དུ་བརྟག་སྟེ། དཔྲལ་བའི་ཐད་དུ་སླེབས་པ་དང་། ཕཊ་ཅེས་
པའི་སྒྲ་དྲག་ཏུ་བརྗོད་པ་དང་མཉམ་དུ། མཉམ་བཞག་ཕྲལ་ཏེ་བར་སྣང་དུ་
སྡིགས་མཛུབ་གཉིས་བསྒྲེངས། དེ་ལ་མིག་ཕུར་ཚུགས་སུ་བལྟས་ཏེ། མི་རྟོག་པའི་
ངང་ལ་བཞག་པས། མི་རྟོག་པའི་ཏིང་ངེ་འཛིན་ཁྱད་པར་ཅན་མྱུར་དུ་རྒྱུད་ལ་སྐྱེ་
བར་འགྱུར་རོ། །དྲུག་པ་ནི། དེང་སང་གི་དུས་འདིར་མཁོ་ཆུང་ཞིང་ཉེས་་་་་
དམིགས་ཆེ་བས་འདིར་མ་བྲིས་སོ། །རྗེ་བཙུན་མི་གཡོ་བ་དཀར་པོའི་རྗེས་གནང་
བྱེད་ཚུལ་དང་། ཞལ་གདམས་ཀྱི་རིམ་པ་ཅུང་ཟད་ཙམ་གསལ་བར་བཀོད་པ་་་་
འདི་ནི། ཀུན་རྟོག་རླུང་གིས་མ་གོས་ཞིང་། །ཆ་ལུས་འགྲོ་བའི་མགོན་པོ་ཁྱོད། །
རྣམ་གཡེང་རླུང་གིས་མི་གཡོ་ཞིང་། །རྩེ་གཅིག་མགོན་པོ་དྲན་པ་ཡིས། །སྙོམས་་
ལས་ཅན་གྱི་རྒྱལ་ཁམས་པ། །བཟང་པོ་བཀྲ་ཤིས་ཞེས་བྱ་བས། །སྦྱར་བའི་རབ་
བྱེད་བརྒྱ་རྩ་ལས། །རབ་ཏུ་བྱེད་པ་ཉེར་དགུ་པའོ།། །
རྒྱལ་བ་ཀུན་གྱི་ཡུམ་གཅིག་པུ། །བར་ཆད་ཐམས་ཅད་སེལ་མཛད་པ། །
ཀུན་ལ་སྙོམས་པའི་ཐུགས་རྗེ་ཅན། །འོད་ཟེར་ཅན་ལ་ཕྱག་འཚལ་ལོ། །འདི་་་་་
བསྒོམས་པར་འདོད་པས་དང་པོར་ཨོཾ་ཕཊ། ཅེས་བརྗོད་ཅིང་། ལག་པས་ཁྲོ་་་་
བོའི་ཁུ་ཚུར་སྙིང་ཁ། མགྲིན་པ། སྨིན་མཚམས། སྤྱི་བོ་རྣམས་སུ་བཞག ལག་
གཡས་ཁྲོ་བོའི་ཁུ་ཚུར་པང་དུ་བཞག་ནས། ཨོཾ་མཱ་རི་ཙེ་བགེགས་རྣམས་ཚར་ཆོད་
ཧཱུྃ་ཕཊ། ཅེས་བརྗོད། རང་འོད་ཟེར་ཅན་དུ་གསལ་བའི་སྙིང་ཁར་ཨ་ལས་ཉི་་་་
མའི་སྟེང་དུ་མཾ་སེར་པོ་ལས་འོད་ཟེར་ཅན་གྱི་ལྷ་ཚོགས་ནམ་མཁའ་ཁྱབ་པ་སྨྲོས།
དེ་ལ་ཡན་ལག་བདུན་པ་ཕུལ། བདག་སོགས་སེམས་ཅན་ཐམས་ཅད་ཀྱི་འགལ་་་
， 247 •



རྐྱེན་བར་ཆད་ཞི་བ་དང་། མཐུན་རྐྱེན་ཡིད་བཞིན་དུ་འགྲུབ་པའི་གསོལ་བ་བཏབ།
སྐྱབས་འགྲོ་སེམས་བསྐྱེད་བྱས། ཚད་མེད་བཞི་བསྒོམ། ཤུ་ནྱ་ཏས་སྟོང་པར་་་་་
སྦྱངས། སྟོང་བའི་ངང་ལས་ཧཱུྃ་ལས་རིན་པོ་ཆེ་སྣ་ཚོགས་ལས་གྲུབ་པའི་བྱང་ཆུབ་་་
ཆེན་པོའི་མཆོད་རྟེན་མཚན་ཉིད་ཡོངས་སུ་རྫོགས་པ་དེའི་བུམ་ནང་དུ། སེང་གེའི་
ཁྲིའི་སྟེང་དུ། ཨོྃ་ཡོངས་སུ་གྱུར་པ་ལས། རྣམ་པར་སྣང་མཛད་དཀར་པོ། ཞལ་
གཅིག་ཕྱག་གཉིས་པ། བྱང་ཆུབ་མཆོག་གི་ཕྱག་རྒྱ་ཅན། རྒྱན་ཐམས་ཅད་ཀྱིས་་
བརྒྱན་པ། དེའི་ཐུགས་ཀར་ཡཾ་ལས་རླུང་གི་དཀྱིལ་ཁོར་གྱི་སྟེང་དུ་ཧཾ་ལས་གཟའ་
སྒྲ་གཅན་འཛིན་ཉི་མ་དང་ཟླ་བ་འཛིན་པའི་སྟེང་དུ་ལྕགས་ཕག་བདུན་གྱིས་དྲངས་
པའི་གསེར་གྱི་ཤིང་རྟའི་སྟེང་དུ་ཟླ་བའི་གདན་ལ་མཾ། དེ་ཡོངས་སུ་གྱུར་པ་ལས།
ཤིང་མྱ་ངན་མེད་ལོ་འདབ་དང་ལྡན་པ་ལས་འོད་འཕྲོས། འཕགས་པ་མཆོད། །
སེམས་ཅན་གྱི་དོན་བྱས། འདུས་ཡོངས་སུ་གྱུར་པ་ལས། རང་ཉིད་འོད་ཟེར་་་་་
ཅན་སེར་མོ་ཞལ་གསུམ་ལ་རྩ་ཞལ་སེར་མོ། གཡས་ཞལ་དམར་ནག གཡོན་པ་་
ཕག་ཞལ་ནག་མོ། ཞལ་རེ་རེ་ཡང་སྤྱན་གསུམ་དང་ལྡན་པ། ཕྱག་བརྒྱད་ཀྱི་གཡས་
བཞིའི་དང་པོ་ན་རྡོ་རྗེ། གཉིས་པ་ལྕགས་ཀྱུ། གསུམ་པ་ན་མདའ། བཞི་པ་ན་་
ཁ་ཊཾ། གཡོན་གྱི་དང་པོ་ན་མྱ་ངན་མེད་པའི་ཤིང་། གཉིས་པ་ན་གཞུ། གསུམ་
པ་ན་སྐུད་པ། བཞི་པ་ན་སྡིགས་མཛུབ་མཛད་པ། རྒྱན་སྣ་ཚོགས་པས་བརྒྱན་པ།
ན་བཟའ་དམར་པོ་སྟོད་ཕྱག་བསྣམས་པ། རྣམ་སྣང་གི་དབུ་རྒྱན་ཅན། ཨོཾ་མཱ་རི་
ཙིབཏྟཱ་ལི་བ་ཏ་ལི་བ་ར་ན་མུ་ཁི། ཨ་ཀརྟ་ཡ་ཛསྭཱ་ཧཱ། ཤར་ཕྱོགས་སུ་བ་ཏ་ལི་་
དམར་པོ། ཕག་ཞལ་ཅན། ཕྱག་བཞིའི་གཡས་གཉིས་ན་རྡོ་རྗེ་དང་། ལྕགས་ཀྱུ།
གཡོན་གཉིས་ན་ཞགས་པ་དང་། མྱ་ངན་མེད་ཤིང་བསྣམས་པ། སྟོད་ཕྱག་་་་
དམར་པོ་གསོལ་བ། ཨོཾ་མཱ་རི་ནས་བ་ར་ཧའི་བར་གོང་དང་འདྲ། བ་ལི་གདན་་
ལ་མ་རུང་པ་དང་རབ་ཏུ་མ་རུང་པ་ཐམས་ཅད་ཀྱི་ཁ་འཆིངས་འཆིངས་ཧཱུྃ་སྭཱ་ཧཱ།
• 2 fg •



ལྷོར་བ་ཏ་ལི་སེར་མོ་ཕག་ཞལ་ཅན་ཕྱག་བཞིའི་གཡས་ན་རྡོ་རྗེ་དང་ཞགས་པ།
གཡོན་ན་མྱ་ངན་མེད་ཤིང་དང་ཁབ། ལང་ཚོ་དར་ལ་བབས་པ། རྒྱན་རྣམས་་་
དང་ལྡན་པ། ཨོ་ནས་བ་ར་ཧའི་བར་འདྲ། གདོན་མ་རུང་པ་ཐམས་ཅད་ཀྱི་ཁ་་
རེངས་པ་ཁཾ་སྭཱ་ཧཱ། ནུབ་ཏུ་བ་ཏ་ལི་ཏེ་དཀར་པོ་ཕ་ཞལ་ཅན། ཕྱག་བཞིའི་་་་་
གཡས་ན་རྡོ་རྗེ་དང་། གཡོན་ཞགས་པ་དང་མྱ་ངན་མེད་ཤིང་བསྣམས་པ། ཨོ་་་
ནས་བ་ར་ཧ་ཕག་གདོང་མ་སེམས་ཅན་ཐམས་ཅད་དབང་དུ་འགྱུར་བ་ཧོསྭཱ་ཧཱ།
བྱང་དུ་ཕག་གདོང་མ་དམར་མོ་ཕག་ཞལ་ཅན་ཕྱག་བཞིའི་གཡས་ན་རྡོ་རྗེ་དང་་་་
མདའ། གཡོན་ན་མྱ་ངན་མེད་ཤིང་གཞུ་བསྣམས་པ། རྒྱན་གྱིས་བརྒྱན་པ།
ཐམས་ཅད་ཀྱང་ཞབས་གཡས་བསྐུམས། གཡོན་ཅུང་ཟད་བརྐྱང་པའི་སྟབས་ཀྱིས་
བཞུགས་པ། དེ་རྣམས་ཀྱི་དཔྲལ་བར་ཨོཾ། མགྲིན་པར་ཨཱཿ ཐུགས་ཁར་ཧཱུྃ། དེ་
ལས་འོད་འཕྲོས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཨརྒ་སོགས་་་་
ཀྱིས་མཆོད། ཛཧཱུྃ་བཾ་ཧོ༔ དམ་ཚིག་པ་དང་ཡེ་ཤེས་པ་གཉིས་སུ་མེད་པར་གྱུར།
སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། རིགས་ལྔ་སྤྱན་དྲངས། མཆོད།
དེ་བཞིན་གཤེགས་པ་རྣམས་ཀྱིས་དབང་བསྐུར་དུ་གསོལ། ཞེས་གསོལ་བ་བཏབ་
པས། བུམ་པའི་ཆུས་དབང་བསྐུར། རྣམ་པར་སྣང་མཛད་ཀྱི་དབུ་ལ་བརྒྱན་པར་
གྱུར། རང་གི་ཐུགས་ཀར་ཟླ་བའི་གདན་ལ་མཾ། དེའི་མཐའ་ལ་བསྐོར་བར་་་་་
དམིགས་ནས། ཨོཾ་མཱ་རི་ཙི་མཾ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཞེས་བཟླས་པ་བྱས། སྐྱོ་ན་
མཆོད་བསྟོད་བྱས་ཐུན་མཚམས་བྱའོ། །འོད་ཟེར་ཅན་སེར་མོའི་སྒྲུབ་ཐབས་ཨབྱཱ་
ཡ་ཀ་རའི་གཞུང་བཞིན་དུ་མང་དུ་ཐོས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་
བྱེད་སུམ་ཅུ་པའོ། །
འོད་ཟེར་ཅན་དཀར་མོ་སྒྲུབ་པར་འདོད་ན། ཐོག་མར་སྐྱབས་འགྲོ་བྱས།
རང་ཉིད་འོད་ཟེར་ཅན་དུ་གསལ་བའི་ཐུགས་ཀའི་མཾ་ལས་འོད་འཕྲོས། རྗེ་བཙུན་
• 249 ，



འཁོར་བཅས་ནམ་མཁར་སྤྱན་དྲངས་ཡན་ལག་བདུན་པ་བྱས། དཀོན་མཆོག་་་་
གསུམ་ལ་བདག་སྐྱབས་མཆི། སོགས་ཀྱིས་སྡོམ་པ་བཟུང་། ཚད་མེད་བཞི་བསྒོམ།
ཤུནྱ་ཏས་སྟོང་པར་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེ་ལས་གྲུབ་པའི་
བྱང་ཆུབ་ཆེན་པོའི་མཆོད་རྟེན་མཚན་ཉིད་ཐམས་ཅད་ཡོངས་སུ་རྫོགས་པར་གྱུར་
པའི་བུམ་པའི་ནང་དུ་ཤིང་རྟ་འདྲེན་པའི་ཕག་རྣམས་ཀྱི་འོག་ན་ཉི་མ་ལ་སོགས་་་་
པའི་གཟའ་དགུའི་ནད་དང་། ཉེ་བར་འཚེ་བ་གཏོང་བའི་གདུག་པ་ཅན་རྣམས་་
མིའི་གཟུགས་སུ་འདུག་པ། མནན་པའི་ཤིང་རྟའི་སྟེང་དུ་པཾ་ལས་སྣ་ཚོགས་པདྨའི་
སྟེང་དུ། ཟླ་བའི་སྟེང་དུ་མཾ་ལས་སྐྱེད་པའི་འོད་ཟེར་ཅན་ཞལ་ལྔ་པའི་རྩ་ཞལ་་་་་
དཀར་མོ། གཡས་མཐིང་ནག གཡོན་ཕག་ཞལ་དམར་མོ། རྒྱབ་ཞལ་ལྗང་ཁུ། །
སྟེང་ཞལ་སེར་མོ། ཟུར་ཕུད་ཀྱིས་བརྒྱན་ཞིང་རལ་པའི་ཅོད་པན་ཅན། ཕྱག་་་་
བཅུའི་དང་པོ་ན་ཉི་མ། གཉིས་པ་ན་རྡོ་རྗེ་སྔོན་པོ། གསུམ་པ་ན་མདའ། བཞི་
པ་ན་ལྕགས་ཀྱུ། ལྔ་པ་ན་ཁབ་བསྣམས་པ། གཡོན་པ་ལྔ་ན་ཟླ་བ་གཞུ། མྱ་ངན་
མེད་ཤིང་སྡིགས་མཛུབ་དང་བཅས་པའི་ཞགས་པ་སྐུད་པ་བསྣམས་པ། སྣ་ཚོགས་
པའི་དང་ལྡན་པ། གཞོན་ནུ་ལང་འཚོ་བདེ་བར་གྱུར་པ། སྟོད་ཕྱག་དམར་པོ་་་
བསྣམས་པ། ཞབས་བཞིས་ཁྱབ་འཇུག་དང་དབང་པོ་དང་བདེ་བྱེད་དང་ཚངས་
པ་རྣམས་མནན་པ། དེའི་མདུན་ན་འོད་ཟེར་ཅན་ནག་མོ་ཕག་ཞལ་ཅན་ཆུ་སྲིན་
མ་ཀ་ར་ལ་བཞོན་པ། ཕྱག་གཡས་པ་ན་རྡོ་རྗེ། གཡོན་སྡིགས་མཛུབ་མཛད་པ།
གཡས་ན་དམར་མོ་ཕག་ཞལ་ཅན། ཕྱག་བཞིའི་གཡས་གཉིས་ན་ལྕགས་ཀྱུ་དང་་་་
ཁབ། གཡོན་གཉིས་ན་སྡིགས་མཛུབ་དང་བཅས་པའི་ཞགས་པ་དང་སྐུད་པ་་་་
བསྣམས་པ། ལྷ་རྫས་ཀྱི་བརྒྱན་དང་ལྡན་པ། གཡོན་ན་དམར་མོ་ཕག་ཞལ་ཅན།
ཕྱག་བཞིའི་དང་པོ་གཉིས་རྣ་བའི་བར་བཀང་བའི་མདའ་གཞུ། ལྷག་མ་གཉིས་་་
གཡས་ན་རྡོ་རྗེ་དང་། གཡོན་ན་མྱ་ངན་མེད་ཤིང་བསྣམས་པ། དེ་རྣམས་ཀྱི་སྙིང་
• 250 •



ཁར་ཟླ་བའི་སྟེང་དུ་མཾ། དེ་ལས་འོད་འཕྲོས། བསྒོམས་པ་དང་འདྲ་བའི་ཡེ་ཤེས་
པ་སྤྱན་དྲངས། ཛཧཱུྃ་བཾ་ཧོ༔ གཉིས་སུ་མེད་པར་གྱུར། སླ་ཡང་འོད་འཕྲོས།
རིགས་ལྔ་སྤྱན་དྲངས། མཆོད་དབང་བསྐུར། རྣམ་པར་སྣང་མཛད་ཀྱི་དབུ་་་་་
བརྒྱན་པར་གྱུར། སྙིང་ཁའི་ས་བོན་ལས་སྔགས་འཕྲེང་བྱུང་། ཁ་ནས་འཐོན།
ལྟེ་བ་ནས་བཞུགས། ཡང་ཁ་ནས་འཐོན། ལྟེ་བ་ན་འཇུག་པའི་ཚུལ་གྱི། ཨོ་མཱ་་
རི་ཙི་མཾ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཞེས་བཟླས། སྐྱོ་ན་མཆོད་བསྟོད་བྱས་ནས་ཐུན་་
མཚམས་བྱའོ། །འོད་ཟེར་ཅན་དམར་མོའི་སྒྲུབས་ཐབས། རནྟ་བཱའི་གཞུང་་་་
བཞིན་དུ་མང་དུ་ཐོས་པའི་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་སོ་གཅིག་་་
པའོ།། །
འོད་ཟེར་ཅན་དམར་མོ་བསྒོམ་པར་འདོད་པས། ཐོག་མར་རང་གི་མགོ་བོ་
དང་། མགྲིན་པ་དང་། སྙིང་ཁ་དང་། པུས་མོ་རྣམས་ལ་རིམ་བཞིན། ཨོཾ་ཨཱཿ
jསྭཱ་ཧཱ། ཞེས་པ་ལྔ་བསམ། རང་ཉིད་ལྷ་མོར་གསལ་བའི་ཐུགས་ཀའི་ཨོ་ལས་་
འོད་འཕྲོས་པས། ལྷ་མོ་ལ་སངས་རྒྱས་བྱང་ཆུབ་སེམས་དཔའི་ཚོགས་ཀྱིས་བསྐོར་
བ་སྤྱན་དྲངས། ཡན་ལག་བདུན་པ་བྱས། སྐྱབས་འགྲོ་སེམས་བསྐྱེད་ཚད་མེད་་་་
བཞི་བསྒོམས། ཤུ་རྩྭ་ཏས་སྟོང་པར་སྦྱངས། སྟོང་པའི་ངང་ལས་ཧཱུཾ་ལས་རིན་པོ་
ཆེ་ལས་གྲུབ་པའི་བྱང་ཆུབ་ཆེན་པོའི་མཆོད་རྟེན་དེའི་བུམ་པའི་ནང་དུ་ཕག་སྣ་་་་
ཚོགས་ཀྱིས་འདྲེན་པའི་ཤིང་རྟ། དེའི་སྟེང་དུ་ཉི་མའི་གདན། དེའི་སྟེང་དུ་ཨོ་་་
ལས་འོད་འཕྲོས་དོན་གཉིས་བྱས། ཚུར་འདུས་ཡོངས་སུ་གྱུར་པ་ལས། རང་ཉིད་
རྡོ་རྗེ་དབྱིངས་ཀྱི་དབང་ཕྱུག་མའི་འོད་ཟེར་ཅན་དམར་མོ། །ཞལ་དྲུག་གི་རྩ་ཞལ་
དམར་མོ། གཡས་ཞལ་ནག་མོ་གཡོན་ལྗང་། རྒྱབ་ཞལ་གཉིས་སེར་མོ་དང་་་་
དཀར་མོ། སྟེང་ཞལ་ནག་མོ་ཕག་གདོང་ཅན། ཕྱག་བཅུ་གཉིས་ཀྱི་གཡས་པ་་་་
དྲུག་ན་རིམ་པ་བཞིན་རལ་གྲི་དབྱུག་ཐོ་མདའ། ལྕགས་ཀྱུ་རྡོ་རྗེ་རྩེ་གཅིག་པ་་་་
• 25། .



མདུང་བསྣམས་པ། གཡོན་པ་རྣམས་ན་ཞགས་པ་དང་བཅས་པའི་སྡིགས་མཛུབ།
ཐོད་པ་མྱ་ངན་མེད་ཤིང་། ཚངས་པའི་མགོ་བོ། གཞུ། མདུང་རྩེ་གསུམ་པ་་་་༌་
བསྣམས་པའོ། ཞལ་རེ་རེ་ལ་སྤྱན་གསུམ་པ། ལྗགས་དྲིལ་བར་མཛད་པ། ཞལ་
མཆེ་བ་རྣམ་པར་གཙིགས་པ། ཤིན་ཏུ་འཇིགས་པ་གསུས་པ་འཇོལ་བ་དབུ་སྐྲ་་་་
སེར་པོ་གྱེན་དུ་འཕར་བ། ཐོད་པའི་འཕྲེང་བ་འཕྱང་བ། སྦྲུལ་རྒྱན་དང་སྟག་གི་
པགས་པའི་ཤམ་ཐབས་ཅན། ཞབས་གཉིས་ཀྱིས་བགེགས་ཀྱི་ཚོགས་དུ་མ་མནན་པ།
ཤིང་རྟའི་ནང་ན་ཕྱག་གཉིས་མ་གཡས་སྡིགས་མཛུབ་དང༌། གཡོན་མྱ་ངན་མེད་
ཤིང་འཛིན་པ། ཞབས་གཡས་བསྐུམ་པས་གདན་ལ་བཞུགས་པ་ཤིང་རྟ་སྐྱོད་པར་་
མཛད་པ། རང་ལྷ་མོའི་ཐུགས་ཀའི་ཉི་མའི་སྟེང་གི་ཨོ་ལས་འོད་འཕྲོས་རང་་་་་་
འདྲའི་ཡེ་ཤེས་པ་སྤྱན་དྲངས། གཉིས་སུ་མེད་པར་ཐིམ། སླར་ཡང་འོད་འཕྲོས་་
རིགས་ལྔ་སྤྱན་དྲངས། དབང་བསྐུར། རྣམ་སྣང་གི་རྒྱས་བཏབ་པར་གྱུར། སྙིང་
ཁའི་ས་བོན་ལས་སྔགས་འཕྲེང་བྱུང་། ཁ་ནས་འཐོན། ལྟེ་བ་ནས་འཇུག་པ་་་་
འཁོར་ལོ་ལྟ་བུའི་ཚུལ་དུ་དམིགས་ལ། ཨོཾ་བཛྲ་དྷ་ར་ཤཱ་རི་སརྦ་དུཥྛ་ཧ་ན་ཧ་ན།
ད་ན་ད་ན། པ་ཙ་པ་ཙ། ཨོཾ་མཱ་རི་ཙེ་མཾ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་བཟླས་པ་་་
བྱའོ། །སྐྱོ་ན་མཆོད་བསྟོད་བྱས་ནས། ཐུན་མཚམས་བྱའོ། འོད་ཟེར་ཅན་་་་་་
དམར་མོའི་སྒྲུབ་ཐབས་ཨ་བྷ་ཡའི་གཞུང་བཞིན། མང་དུ་ཐོས་པ་བཟང་པོ་བཀྲ་་
ཤིས་ཀྱིས་སྦྱར་བའི་རབ་བྱེད་སོ་གཉིས་པའོ། །
མྱ་ངན་མེད་པའི་འོད་ཟེར་ཅན་གྱི་སྒྲུབ་ཐབས་ནི། སྐྱབས་འགྲོ་སེམས་་་་་
བསྐྱེད། ཚད་མེད་བཞི་བསྒོམས། དེ་ནས། རང་གི་སྙིང་ཁར་པད་ཟླའི་སྟེང་དུ་
ཡི་གེ་མཾ་སེར་པོ་བཀོད། བདག་དང་ཆོས་ཐམས་ཅད་རང་བཞིན་གྱིས་རྣམ་པར་་
དག་པའི་བདག་ཉིད་ཡིན་ནོ་སྙམ་དུ་བསམ། མོ་དེ་ཡོངས་སུ་གྱུར་པ་ལས། མྱ་་་
ངན་མེད་པའི་ཤིང་མོ་གྱིས་མཚན་པ། དེ་ཡོངས་སུ་གྱུར་པ་ལས་རང་ཉིད་བཅོམ་
• 252



ལྡན་འདས་མ་འོད་ཟེར་ཅན་སྐུ་མདོག་སེར་མོ་ཞལ་གཅིག་ཕྱག་གཉིས་མ། གཡས་
མཆོག་སྦྱིན། གཡོན་པ་མྱ་ངན་མེད་པའི་ཡལ་ག་སྒྲིལ་ཏེ་འཛིན་པ། རིན་པོ་ཆེའི་
དབུ་རྒྱན་དང་དོ་ཤལ་ལ་སོགས་པས་བརྒྱན་པ། ན་བཟའ་དཀར་པོའི་སྨད་་་་་་
གཡོགས་གསོལ་བ། སྣ་ཚོགས་པདྨ་དང་ཟླ་བ་ལ་གཡོན་བསྐུམ་པའི་གནས་པའི་་་
ཕག་ལ་ཆིབས་པ། རང་གི་སྙིང་ཁར་ཡི་གེ་མཾ་གནས་པ་དེ་ལས་ཕག་གི་གཟུགས་ཀྱི་
འོད་ཟེར་དུ་མ་སྤྲོས་པས་མ་རུང་པ་ཐམས་ཅད་འཇོམས་པར་བྱེད་པར་གྱུར། །
དེའི་ཐུགས་ཀའི་མཾ་ལས་འོད་འཕྲོས། བསྒོམ་པ་དང་འདྲ་བའི་ཡེ་ཤེས་པ་སྤྱན་་་་་
དྲངས། གཉིས་སུ་མེད་པར་གྱུར། སླར་ཡང་མོ་ལས་འོད་འཕྲོས། རིགས་ལྔ་སྤྱན་
དྲངས། དབང་བསྐུར། རྣམ་པར་སྣང་མཛད་ཀྱི་དབུ་བརྒྱན་པར་གྱུར། ཨོཾ་མཱ་་
རི་ཙེ་སྭཱ་ཧཱ། ཞེས་བཟླས་པ་བྱ། སྐྱོ་ན་མཆོད་བསྟོད་བྱ། འདིའི་ལམ་བསྲུང་བ་ནི།
རང་ཉིད་ལམ་དུ་བཞུགས་པའི་ཚེ། རང་གི་སྟོད་ཀྱི་གྲ་ནས་བཟུང་ལ། གོང་གི་་་་
སྔགས་ལན་བདུན་བཟླས། དེའི་རྗེས་སུ་གྲོགས་ཀྱི་སྟོད་གཡོགས་ཀྱི་གྲ་ནས་བཟུང་
སྟེ། གོང་གི་སྔགས་བདུན་བཟླས། དེ་རྗེས་ཕྱོགས་བཅུར་འདས། མ་རུང་བ་་་་
རྣམས་ཀྱི་ཁ་དང་མིག་བདག་གི་བཅིངས་པར་བྱའོ་སྙམ་དུ་བསམ་ཤིང་། དབུགས་
གདམས་ཏེ། གོང་གི་སྔགས་བརྗོད་བཞིན་པས་གསོ་ལ་མདུད་པ་གདབ་པར་བྱའོ། །
འདོད་པའི་ཡུལ་དུ་སླེབས་ནས་མདུད་པ་གྲོལ་བར་བྱའོ། །འོད་ཟེར་ཅན་གྱི་་་་
སྒྲུབས་ཐབས་དང་ལེགས་ཚོགས་སློབ་དཔོན་ཨ་བྱཱ་ཡ་ཀ་རའི་གཞུང་བཞིན་དུ་མང་
དུ་ཐོས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་སོ་གསུམ་པའོ།།
ནོར་རྒྱུན་མ་སྒྲུབ་པར་འདོད་པ་ན། སྐྱབས་འགྲོ་སེམས་བསྐྱེད་ཚད་མེད་
བཞི་བསྒོམ་པས། ཤུ་རྩྭ་ཏས་སྟོང་པར་སྦྱངས། སྟོང་པའི་ངང་ལས་སྣ་ཚོགས་་་་
པདྨ་འདབ་མ་བརྒྱད་པའི་སྟེང་དུ། ཡི་གེ་ཛཾ་སེར་པོ་ཡོངས་སུ་གྱུར་པ་ལས། ཛཾ་་
བྷ་ལ་སེར་པོ་གསུས་པ་འཇོལ་བ། རྒྱན་ཐམས་ཅད་དང་ལྡན་པ། ཨུཏྤ་ལའི་་་་
• 253 •



འཕྲེང་བས་བརྒྱན་པ། གཡས་ས་བོན་གྱི་ཐུམ་བུ་བསྣམས་ཞིང༌། གཡོན་ནེའུ་ལེ་
བསྣམས་པ། དེའི་སྙིང་ཁར་ཟླ་བའི་དཀྱིལ་འཁོར་གྱི་སྟེང་དུ། བོ་ཡོངས་སུ་གྱུར་
པ་ལས། ནོར་རྒྱུན་མ་གསེར་གྱི་མདོག་ཅན་རྒྱན་ཐམས་ཅད་དང་ལྡན་པ། །
བརྒྱད་གཉིས་ལོན་པའི་ན་ཚོད་ཅན། གཡས་མཆོག་སྦྱིན་གྱི་ཕྱག་རྒྱ་མཛད་ཅིང་། །
གཡོན་ན་འབྲས་ཀྱི་སྙེ་མའི་མཆོག་བསྣམས་པ། དེའི་ཕྱོགས་བཞིར་རང་རང་གི་
མིང་ཡིག་ཡོངས་སུ་གྱུར་པ་ལས། མདུན་ན་དཔལ་གྱི་ནོར། གཡས་ན་ནོར་གྱི་་་་
དཔལ། རྒྱབ་ན་ནོར་གྱི་དཔལ་གྱི་ཞལ། གཡོན་ན་ནོར་དཔལ་གྱི་བློ་གྲོས་མ། དེ་
བཞི་ཀའང་། གསེར་གྱི་མདོག་ཅན་རྒྱན་ཐམས་ཅད་དང་ལྡན་པ། བརྒྱད་གཉིས་
ལོན་པའི་ན་ཚོད་ཅན། གཡས་མཆོག་སྦྱིན་མཛད་ཅིང་། གཡོན་འབྲས་ཀྱི་སྙེ་མ་
བསྣམས་པ། དེ་ཐམས་ཅད་ཀྱི་ཐུགས་ཀར་ཟླ་བའི་སྟེང་དུ་མོ་དེ་ལས་འོད་འཕྲོས།
རང་འདྲའི་ཡེ་ཤེས་པ་སྤྱན་དྲངས། གཉིས་སུ་མེད་པར་གྱུར། སླར་ཡང་རིགས་་
ལྔ་སྤྱན་དྲངས། དབང་བསྐུར་མི་བསྐྱོད་པས་རྒྱས་བཏབ་པར་གྱུར། དེའི་ཐུགས་
ཀར་ཟླ་བའི་གདན་ལ་མཾ་གྱི་མཐར་སྔགས་ཀྱིས་བསྐོར་བ་ལ་དམིགས་ནས། ཨོ་བ་
སུ་དྷ་ནི་སྭཱ་ཧཱ། ཨོཾ་ཤྲཱི་བ་སུ་སྭཱ་ཧཱ། ཨོཾ་བ་སུ་ཤྲཱི་ཡེ་སྭཱ་ཧཱ། ༀ་ཤྲཱི་བ་སུ་མུཥ་སྭཱ་ཧཱ།
ཨོཾ་བ་སུ་མ་ཏི་ཤྲཱི་ཡེ་སྭཱ་ཧཱ། ཞེས་བཟླས་པ་འབུམ་ཕྲག་བཞི་བཟླས་པས་ཡིད་ལ་རེ་
བ་རྫོགས་པར་འགྱུར་རོ། །གང་སྙེད་པའི་མེ་ཏོག་འབུམ་ཕྲག་བཞིས་སྦྱིན་བསྲེགས་
བྱས་ནས། དཔལ་ཆེན་པོ་དང་ལྡན་པར་འགྱུར་རོ། །མཎྜལ་གྲུ་བཞི་བ་བྱས།
མཎྜལ་སྟེང་དུ་པདྨ་འདབ་བརྒྱད་བྲིས། དེ་ལ་སྔར་ལྟར་ལྷ་བསྐྱེད། མེ་ཏོག་དྲི་་་
ཞིམ་པོས་ཐུན་གསུམ་དུ་མཆོད་པར་བྱའོ། ནོར་རྒྱུན་མའི་སྒྲུབ་ཐབས་ཨ་བྱཱ་ཡ་ཀ་
རའི་གཞུང་བཞིན་དུ། མང་དུ་ཐོས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་་་་
བྱེད་སོ་བཞི་པའོ།།
ཛམ་ལྷ་ལ་སྒྲུབ་པར་འདོད་པ་ན། སྐྱབས་འགྲོ་སེམས་བསྐྱེད། ཚད་མེད་་་་
25.



བཞི་བསྒོམས། ཤུ་ཙཱ་ཏས་སྟོང་པར་སྦྱངས། སྟོང་པའི་ངང་ལས་པཾ་ལས་པདྨ་་་་
འདབ་བརྒྱད་ཀྱི་སྟེང་དུ། ཟླ་བའི་དཀྱིལ་འཁོར་གྲུ་གསུམ་པ། དེའི་སྟེང་དུ་་་་་
ལས་ནོར་རྒྱུན་མ་སེར་མོ། ཞལ་གཅིག་ཕྱག་གཉིས་མ། རྒྱན་ཐམས་ཅད་ཀྱིས་་་་
བརྒྱན་པ། གཡས་མཆོག་སྦྱིན་གྱི་ཕྱག་རྒྱ་མཛད་ཅིང་། གཡོན་འབྲས་ཀྱི་སྙེ་མ་་་
བསྣམས་པ། དེའི་ཤར་ནས་བརྩམས་ཏེ། ཕྱོགས་མཚམས་སུ་བཟང་མོ་དང་།
ཤིན་ཏུ་བཟང་མོ་དང་། དགའ་མ་དང་ཤིན་ཏུ་དགའ་མ་དང་། སྦེད་མི་དང་་་་
དབྱངས་ཅན་མ་དང་། འཕྱ་མ་དང་། ཟླ་དགའ་མ་རྣམས་སྐུ་མདོག་ཕྱག་མཚན་
ནོར་རྒྱུན་མ་བཞིན་བསྐྱེད། ནོར་རྒྱུན་མའི་བྷ་གའི་དབུས་སུ། གཞལ་ཡས་ཁང་གྲུ་
བཞི་སྒོ་བཞི་པའི་དབུས་སུ། པདྨ་འདབ་མ་བརྒྱད་དམ་སྟེང་དུ་ཛཾ་ལས་བྱུང་བའི་
ཛཾ་བྷ་ལ་སེར་པོ། ཞལ་གཅིག་ཕྱག་གཉིས་པ་ཨུཏྤ་ལ་སྔོན་པོའི་འཕྲེང་བ་དང་ལྡན་
པ། ཕྱག་གཡས་ས་བོན་གྱི་དུམ་བུ། ཡོན་རིན་པོ་ཆེའི་ཆར་འབེབས་པའི་ནེའུ་ལེ་
བསྣམས་པ། ནོར་རྒྱུན་མ་ལ་འཁྱུད་པའི་སྦྱོར་མཚམས་ཀྱི་བྱང་སེམས་ལས་རིན་པོ་
ཆེའི་ཆར་འབེབས་པ། ཤར་ནས་བརྩམས་ཏེ་ཕྱོགས་མཚམས་རྣམས་སུ། ཤར་དུ་
ནོར་བུ་བཟང་པོ་མཐིང་ནག གང་བ་བཟང་མོ་སེར་མོ། རྣམ་ཐོས་དང་ནོར་་་་་
སྦྱིན་དམར་མོ། མེར་གང་བ་དང་ལེགས་པར་གང་བ་གཉིས་མཐིང་ནག གདན་
བྲལ་དུ་བཞད་གད་ཀྱི་འཕྲེང་བ་ཅན་དང་། བཞད་གད་ཀྱི་འཕྲེང་བ་ཅན་ཆེན་མོ་
གཉིས་སེར་པོ། རླུང་དུ་ཁའི་དབང་ཕྱུག་དམར་མོ། དབང་ལྡན་དུ་དབང་མཆོག་
ལྗང་ཁུ། དེ་ཐམས་ཅད་ཟངས་ཀྱི་དབུ་རྒྱན་གསེར་མདོག་རྩེ་ལྔ་དང་ལྡན་པ།
གཡས་ས་བོན་ཐུམ་པོ། གཡོན་རིན་པོ་ཆེའི་ཆར་འབེབས་པའི་ནེའུ་ལེ་བསྣམས་པ།
བདེ་བར་གཤེགས་པ་ལྔ་སྤྲོ་བར་མཛད་པ། པདྨ་དང་དུང་གི་མགོ་བོའི་གཏེར་་་་་
ཆེན་པོ་ལས་རང་གི་ཁྱིམ་དུ་རིན་པོ་ཆེའི་ཆར་འབེབས་པར་མཛད་པ། ཨུཏྤལ་་་་
སྔོན་པོའི་འཕྲེང་བ་དང་ལྡན་པ། གནོད་སྦྱིན་མོ་སོ་སོའི་བྷ་གའི་དབུས་ན་གནས་
• 255 •



པ། ཤར་སྒོར་ནོར་སྦྱིན་དང་ནོར་སྦྱིན་ཆེན་མོ། ལྷོ་སྒོར་གནོད་སྦྱིན་དང་གནོད་
སྦྱིན་ཆེན་མོ། ནུབ་སྒོར་བཞད་གད་དང་བཞད་གད་ཆེན་མོ། བྱང་སྒོར་གང་བ་
དང་ལེགས་པར་གང་བ་ཆེན་པོ། རྣམས་གཅེར་བུ་སྦ་བ་འཕྱང་བ། བསུས་པ་་་
འཇོལ་བ། རིན་པོ་ཆེའི་ཆར་འབེབས་པར་མཛད་པ། སྤྱི་བོར་ནོར་བུ་བཟང་པོ།
མིག་གཉིས་ལ་རྣམ་ཐོས། ཁ་ལ་ཁའི་དབང་ཕྱུག་མ། ནུ་མ་གཉིས་བར་དུ་གང་བ་
བཟང་པོ། ལྟེ་བར་ནོར་སྦྱིན། པུས་མོ་གཉིས་ལ་བཞད་གད་ཀྱི་འཕྲེང་བ་ཅན།
རྐང་པ་གཉིས་ལ་རྣམ་པར་བཀྲ་བའི་རྣ་གདུབ་ཅན་ཡང་སྤྱི་བོར་ཨོཾ། དཔྲལ་བར་
ཛཱ། མེ་བ་གཉིས་ལ་ཙཱ། མགོ་བོའི་སྟེང་དུ་ཧའོ། ལག་མགུལ་ཛུ། ལག་མཐིལ་
དུ་སླུ། སོར་མོ་ཐམས་ཅད་ལ་ཨོ་ཛཾ་བྷ་ལ་ཛ་ལཎྜ་ཡ་སྭཱ་ཧཱ། ཨོཾ་ཛཱིཙྩཾ་སྭཱ་ཧཱ། ཞེས་
ཆུ་ལ་བརྗོད། ཡང་མཛུབ་མོ་ལ་ནོར་བུ་བཟང་པོ། གུང་མོ་ལ་གང་བ་བཟང་མོ།
སྲིན་ལག་ལ་ནོར་སྦྱིན། མཐེའུ་ཆུང་ལ་རྣམ་ཐོས། རྣམ་པར་བཀྲ་བའི་སྣ་གདུབ་
ཅན། མཐེ་བོང་ལའོ། མཁྲིག་མ་ལ་བཞད་གད་ཀྱི་འཕྲེང་བ་ཅན། དེའི་དཔྲལ་
བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། དེའི་ཧཱུྃ་གི་ཁོག་པར་ཛཾ་སེར་པོ། དེ་
ལས་འོད་འཕྲོས། རང་འདྲའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོ དམ་ཚིག་
པ་དང་གཉིས་སུ་མེད་པར་གྱུར། སླར་ཡང་ཛཾ་ལས་འོད་འཕྲོས། རིགས་ལྔ་སྤྱན་
དྲངས། དབང་བསྐུར། རིན་འབྱུང་གིས་རྒྱས་བཏབ་པར་གྱུར། ༀ་ཛཾ་བྷ་ལ་ཛ་
ལནྡྲ་ཡ་སྭཱ་ཧཱ། ཞེས་བཟླས་ཤིང་། གཙོ་བོའིཆུ་དབུལ་བརྩོན་པར་བྱ་སྟེ། རང་གི་
ལག་པ་ལ་གོང་དུ་བཤད་པའི་ཡི་གེ་བཀོད་ལ། རྡོ་རྗེའི་ཆུ་དང་འདྲེས་པར་བསམ་
ལ། འཁྱོར་བས་ཆུ་འཐུང་། དེ་ནས་འཁྱོར་བ་བརྒྱ་རྩ་རེ་འབུལ་བར་བྱས་ལ།
སྔགས། ཨོཾ་ཛཱིཙྩཾ་སླུ་སཾ་ཞེས་དང་། ཐང་ཁྲོམ་པ་དང་། དུར་ཁྲོད་ཀྱི་སོལ་བས་་་་
ལེགས་པར་བྱུགས་ལ། སྲོག་ཤིང་སྐམ་པར་བྱའོ། །ཕྱིས་ཁྲོས་པས་དུར་ཁྲོད་ཀྱི་མེ་
ལ་བསྲེག་པར་བྱ་སྟེ། ངེས་པར་འགྲུབ་པར་འགྱུར་རོ། །ཛཾ་བྷ་ལའི་སྒྲུབ་ཐབས་་་
• 256 •



རྒྱས་པ་ཨབྷུཀ་རའི་གཞུང་བཞིན་དུ་མང་དུ་ཐོས་པ་བཟང་པོ་བཀྲ་ཤིས་ཀྱིས་སྦྱར་་་
བའི་རབ་བྱེད་སོ་ལྔ་པའོ།། ་
ཛཾ་བྷ་སྒྲུབ་པར་འདོད་པ་ན། སྐྱབས་འགྲོ་སེམས་བསྐྱེད་བྱས། ཚད་མེད་་་
བཞི་བསྒོམ། ཤུ་རྩྭ་ཏས་སྟོང་པར་སྦྱངས། སྟོང་པའི་ངང་ལས་ཉི་མའི་སྟེང་དུ་ཛཾ་
སེར་པོ་ལས། ཛཾ་བྷ་ལ་སེར་པོ་ཞལ་གསུམ་ཕྱག་དྲུག་པ། གཡས་གསུམ་ན་ཤིང་་་
ཐོག མ་དུ་ལུ་ག་དང་། ལྕགས་ཀྱུ་དང་། མདའ་བསྣམས་པ། གཡོན་གསུམ་ན་
དངོས་ཟུར་ན་གནས་པའི་ཤེས་རབ་མ་ལ་འཁྱུད་པ། གཉིས་པ་ན་ཞགས་པ་དང་
བཅས་པའི་ནེའུ་ལེ་དང་། གསུམ་པ་ན་གཞུ་བསྣམས་པ། རྒྱན་ཐམས་ཅད་ཀྱིས་
བརྒྱན་པ། དེའི་དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། དེའི་ཁོག་པ་
ཛཾ། དེ་ལས་འོད་འཕྲོས། རང་འདྲའི་ཡེ་ཤེས་པ་སྤྱན་དྲངས། གཉིས་སུ་མེད་པར་
གྱུར། སླར་ཡང་འོད་འཕྲོས། རིགས་ལྔ་སྤྱན་དྲངས། དབང་བསྐུར། མི་བསྐྱོད་
པའི་རྒྱས་བཏབ་པར་གྱུར། མདུན་དུ་ཡང་ཛཾ་བྷ་ལའི་གཟུགས་བཞག དེའི་སྤྱི་་་
བོར་མི་བསྐྱོད་པ་བསྒོམ། དེ་གཞུ་བས་དབང་བསྐུར་བར་བསམ་ལ། ཛཾ་བྷ་ལ་ཛ་
ལནྟ་ཡེ་སྭཱ་ཧཱ། ཞེས་བརྗོད་ཅིང༌། ཆུ་འཁྱོར་བ་བརྒྱ་རྩ་བརྒྱད་དབུལ་བར་བྱའོ། །
ཡང་སྟོང་པའི་ངང་ལས། རང་གི་སྙིང་ཁར་ཟླ་བའི་སྟེང་དུ་ཛཾ་སེར་པོ། དེ་
ལས་འོད་འཕྲོས་འདུས་ཡོངས་སུ་གྱུར་པ་ལས། རང་ཉིད་ཛཾ་བྷ་ལ་སེར་པོ་ཞལ་་་
གཅིག་ཕྱག་གཉིས་པ། གཡས་ས་བོན་གྱི་སྙིང་པོ། གཡོན་རིན་པོ་ཆེ་སྐྱུག་པའི་་་
ནེའུ་ལེ་བསྣམས་པ། ཨུཏྤ་ལ་སྔོན་པོའི་འཕྲེང་བས་བརྒྱན་པ། ཞབས་གཉིས་ཀྱིས་
དུང་གི་ཁ་བརྒྱན་དང་ལྡན་པའི་གཏེར་ཆེན་པོ་མནན་པ། ཡེ་ཤེས་ལྔའི་དབུ་་་་་
བརྒྱན་དང་ལྡན་པ། དེའི་དཔྲལ་བར་མནྟ་བཟླས་པའི་སྔགས་ནི། ཨོ་ཛཾ་བྷ་ལ་ཛ་
ལནྡྲ་ཡེ་སྭཱ་ཧཱ། ཆུ་སྦྱིན་དབུལ་བ་ནི། ལག་པ་གཡས་པའི་དབུས་སུ་ཟླ་བའི་དཀྱིལ་
འཁོར་གྱི་སྟེང་དུ། དབུས་སུ་ཧཱུཾ་ལས་རྣམ་སྣང་དཀར་པོ། བྱང་ཆུབ་མཆོག་གི་་་་
• 257 .



ཕྱག་རྒྱ་ཅན། ཤར་དུ་ཨོཾ་ལས་མི་བསྐྱོད་པ་སྔོན་པོ། གཡས་ས་མནོན་པ་མཛད་པ།
ལྷོར་ཛིམ་ལས་རིན་ཆེན་འབྱུང་ལྡན། གཡས་མཆོག་སྦྱིན་མཛད་པ། ནུབ་ཏུ་ཁཾ་་
ལས་དཔག་མེད་དམར་པོ་མཉམ་བཞག་མཛད་པ། བྱང་དུ་ཧཱུཾ་ལས་དོན་ཡོད་གྲུབ་
པ་ལྗང་ཁུ། གཡས་མི་འཇིགས་པའི་ཕྱག་རྒྱ་མཛད་པ། དེ་རྣམས་གཡོན་མཉམ་་་
བཞག་མཛད་པ། དེ་རྣམས་ཟླ་བ་དང་བཅས་པ་ཞུ་བ་ལས། བདུད་རྩིའི་ཆུར་་་་
གྱུར་བར་བསམ། མདུན་དུ་ཡང་ཛཾ་བྷ་ལ་བསྒོམས་ལ་གོང་གི་སྔགས་བརྗོད་ཅིང་།
འཁྱོར་བས་ཆུ་བརྒྱ་རྩ་བརྒྱད་དབུལ་བར་བྱའོ། །ཛཾ་བྷ་ལའི་སྒྲུབ་ཐབས་ཨ་བྱཱ་ཀ་་་
རིའི་གཞུང་བཞིན་དུ་མང་དུ་ཐོས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་་
སོ་དྲུག་པའོ།། མངྒ་ལཾ།།
མི་དབང་རྣམ་ཐོས་བདག་མོའི་བཀའ་བཞིན་དུ་བཙུན་ཆུང་རྒྱ་མཚོས་བྲིས་་
པ་དགེ་ལེགས་ཤོག། ཤུབྷཾ།། །།
• 258 •



༄༅། །གཙུག་ཏོར་གདུགས་དཀར་གྱི་ལས་ཚོགས་བཞུགས་སོ།།
༄༅། །ཤཱཀྱའི་རྒྱལ་པོའི་མཐོན་མཐིང་གཙུག་ཏོར་ནས། །ལེགས་པར་་་་་
འཁྲུངས་པའི་རིགས་སྔགས་ལྷ་མོ་ནི། །ཕས་རྒོལ་འཇོམས་བྱེད་གཙུག་ཏོར་གདུགས་
དཀར་ཞེས། །ཡོངས་སུ་གྲགས་པ་དེ་ཡི་ཞབས་བཏུད་ནས། །དེ་མཉེས་བྱེད་པའི་
ལས་བཞིའི་སྦྱིན་བསྲེག་ནི། །ཙནྡྲ་གོ་མིའི་གཞུང་དང་རྡོ་རྗེ་རྣོན་པོ་ཡི། །གཞུང་
གཉིས་བསྡེབས་ནས་དགོངས་པ་ཇི་བཞིན་དུ། །དོན་གཉེར་རྣམས་ལ་ཁོ་བོས་་་་་་
གསལ་བར་བྱེད།།
དེ་ལ་དང་པོ་ཞི་བ་ནི། དུས་ཚེས་གཅིག་ནས་བརྩམས་ལ། དེ་ཡང་སྲོད་ཀྱི་
དུས། ས་དཀར་བ་ལ་ཤར་ཕྱོགས་སུ་རང་ལྷ་མོའི་ང་རྒྱལ་ལ་གནས་པས། ལག་པ་
གཡས་པ་ས་ལ་བཞག་སྟེ། ཨོཾ་ཨཱཧཱུྃ་དང་། ཨོཾ་ཧ་ན་ཧ་ན་ཀྲོ་དྷ་ཧཱུྃ་ཕཊ་དང་།
རང་གི་སྙིང་པོ་བཟླས་པས། ས་ལ་སོགས་སྟོང་པར་བསྒོམ་ལ། ཐབ་ཁ་དོག་དཀར་
པོ་ཟླུམ་པོ། རྒྱར་ཁྲུ་ཕྱེད། དཔང་དུ་དེའི་ཕྱེད་ཡོད་པ། མུ་རན་དང་ཁ་ཁྱེར་་་་་
སོར་བཞི་པ། དེ་ལ་དྲི་དཀར་པོས་བྱུགས། མེ་ཏོག་དཀར་པོ་གཏོར། དེའི་་་་་
དབུས་སུ་པདྨ་འདབ་བརྒྱད་ལ་དབུས་སུ་རྡོ་རྗེ་དང་། ཁ་ཁྱེར་ལ་ཡང་རྡོ་རྗེ་བྲི།
ཐབ་ཀྱི་གཡས་སུ་མེ་ལྷའི་མཆོད་པ་དང་གཏོར་མ། དེའི་ནང་དུ་དཀྱིལ་འཁོར་་་་་
སའི་མཆོད་པ་བཤམས། དེ་གཉིས་ཀྱི་ཕྱི་རོལ་ཏུ་བསྲེག་རྫས་འགོད་པ་ནི། ཡམ་
ཤིང་སོགས་འོག་ཏུ་འབུལ་བའི་རིམ་པ་བཞིན་འགོད། རང་ཉིད་ཁྲུས་བྱས་གོས་་་
གཙང་མ་གྱོན། སྟན་བདེ་ལ་པདྨའི་འདུག་སྟངས་ཀྱིས་གནས་ཏེ། མཆོད་པ་་་་
རྣམས་སཱ་བྷ་ཝས་སྟོང་པར་སྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་
ཡངས་ཤིང་རྒྱ་ཆེ་བའི་ནང་དུ། ༀ་ལས་མཆོད་རྫས་དང་བསྲེག་རྫས་རྣམས་དྭངས་
ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར།
• 259 •



སྒྲུབ་ཐབས་ལྟར་ལྷ་མོ་འཁོར་བཅས་རྫོགས་པར་བསྒོམ་ནས། མཆོད་བསྟོད་བྱས་
ཏེ། བཛྲ་ཛྭ་ལ་རཾ། ཞེས་པས་མེ་སྦར། བཛྲ་སཏཱ་ཞེས་པས་ཀུ་ཤ་རྩེ་མོ་ཤར་ལ་་་
བསྟན་ཏེ་ཁ་ཁྱེར་ལ་དགྲམ། ཤུནྱ་ཏས་ཐབ་སྟོང་པར་སྦྱངས། སྟོང་པའི་ངང་་་་་
ལས་རཾ་ལས་ཐབ་ཁུང་མེ་འབར་བའི་གཞལ་ཡས་ཁང་དུ་གྱུར། དེའི་དབུས་སུ་ཨ་
ལས་ཟླ་བའི་དཀྱིལ་འཁོར་གྱི་སྟེང་དུ་རཾ་ལས་འོད་འཕྲོས་འདུས་ཡོངས་སུ་གྱུར་པ་
ལས། མེ་ལྷ་དཀར་པོ་ཞལ་གཅིག་ཕྱག་བཞི་པ། ཨག་ཚོམ་སེར་ལ་འཁྱིལ་བ། །
གསུས་པ་ཆེ་ལ་འབར་བ་གཟི་བརྗིད་ཅན། གཡས་གཉིས་རྡོ་རྗེ་དང་བགྲང་ཕྲེང་་
བ་བསྣམས་པ། གཡོན་གཉིས་སྐྱབས་སྦྱིན་དང་གུཎེ་བསྣམས་པ། ཐུགས་ཀར་རཾ་
དམར་པོ། དེ་ལས་འོད་འཕྲོས། ཤར་ལྷོ་ནས་མེ་ལྷ་དྲང་སྲོང་གི་ཚོགས་ཀྱིས་བསྐོར་
བ་སྤྱན་དྲངས། ཚུར་གཤེགས་ཚུར་གཤེགས་འབྱུང་པོ་ཆེ། །ལྷ་ཡི་རྒྱལ་པོ་དྲང་་་
སྲོང་མཆོག །བསྲེགས་བླུགས་ཞལ་ཟས་བཞེས་སླད་དུ། །འབར་བའི་ནང་དུ་་་་
གཤེགས་སུ་གསོལ། །ཨོཾ་ཨེ་ཧྱ་ཧེ་ཨཀ་ཡེ་མཧཱ་ར་ཛ་ག་ཛ་ཧཱུྃ། འབྱུང་བ་ཆེན་པོ་མེ་
ཡི་ལྷ། །ལྷ་རྒྱལ་དྲང་སྲོང་བདེ་བའི་མཆོག །བསྲེགས་བླུགས་ཞལ་ཟས་བཞེས་་་་་
ནས་ཀྱང་། འདི་ཉིད་དུ་ནི་བཞུགས་སུ་གསོལ། །ཨོཾ་བཛྲ་ཨཀ་ཨརྒ་པྲ་ཏིཙྪ་ཡེ་སྭཱ་
ཧཱ། ཨོ་བཛྲ་ཨཀྵེ་པྲཀཱ་ན་སཱ་ཧཱ། ཨོཾ་ཨཀྵ་ཡེ་པུལླེ་ནས། ཤཔྟའི་བར་གྱི་མཆོད།
འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་་
མཆོག་གྱུར་པ། །ཤེས་རབ་མཆོག་གིས་ཉོན་མོངས་ཐམས་ཅད་བསྲེག །འཇིགས་
བྱེད་མེ་ལྷ་ཉིད་ལ་ཕྱག་འཚལ་བསྟོད། །ཨོཾ་ཨཀ་ཡི་ཨ་དཱི་བྱ། ཨ་དཱི་བྱ། ཨབྷི་ཤ་་
ཨབྷི་ཤ་མཧཱ་ཤྲཱི་ཡེ་ཧ་བྱ་ཀ་བྱ་ནཱ་ཧ་ན་ཡ་སྭཱ་ཧཱ། ཞེས་པས། མར་ཁུ་དགང་བླུགས་
བདུན་ཕུལ་ཏེ། ཚངས་པའི་འཇིག་རྟེན་མགོན་སྐྱོབ་པའི། །གཟི་བརྗིད་ཆེན་པོ་
མེ་ཡི་ལྷ། །སྐུ་བཅས་སྐུ་ནི་དཔལ་དང་ལྡན། །རྔམ་བརྗིད་རྒྱན་ལྡན་ལས་ལ་་་་
དབང་། །བསྲེག་བླུགས་འབུལ་བས་ལས་རྣམས་སྒྲུབས། །ཞི་ལ་སོགས་པའི་ལྷ་་་
• 260 •



དཔལ་ཏེ། །ཇི་ལྟར་འདོད་པའི་ལས་སྒྲུབ་པ། །གཟི་བརྗིད་རྒྱལ་ལ་ཕྱག་འཚལ་་་
བསྟོད། །ཨོཾ་བཛྲ་ཨཀ་ཡེ་པྲཀ་ནཾ་སྭཱ་ཧཱ། གསང་གཏོར་ཕུལ། ཨོཾ་ཨཀེ་ཨ་དཱི་བྱ་་་
སོགས་ཀྱིས་དང་པོར་ཡམ་ཤིང་། ནད་གདོན་བར་ཆད་ཐམས་ཅད་དང་ཐོས་་་་་
བསམ་སྒོམ་གསུམ་གྱི་བར་ཆད་ཐམས་ཅད་ཤིནྟཾ་ཀུ་རུ་སྭཱ་ཧཱ། ཐམས་ཅད་ལ་སྦྱོར་
རོ། །སོ་སོའི་སྤེལ་ཚིག་བྱེད་ནའང་སྡོམ་འབྱུང་ལས་བཤད་པ་ལྟར་བྱའོ། མར་ཁུ་
སོགས་མེ་ལྷའི་སྔགས་དེས་འབུལ་བའམ། ཡང་ན། ཨོཾ་བཛྲ་ཨཀེ་སྭཱ་ཧཱ། ཞེས་་་་་
པས་ཡམ་ཤིང་། ཡང་དེས་མར་ཁུ། ཨོཾ་སརྦ་པཱ་པཾ་ད་ཧ་ན་བཛྲ་ཡེ་སྭཱ་ཧཱ། ཞེས་་
པས་ཏིལ་དང་ཡུངས་དཀར་ཕུལ། སརྦ་སཾ་བྷ་ན་དྷེ། ཞོ་དང་འབྲས་ཆན། ཨ་པྲ་
ཏི་ཧ་ཏ་བཛྲ་ཡ་ཀུ་ཤ། བཛྲ་ཨ་ཡུ་ཥཱ་དུར་བ། མཧཱ་བེ་གཱ་ཡ་ནས། མཧཱགྷསྨ་རི།
གྲོ། མཧཱ་བ་ལ། སྲན་མ། མཧཱ་པུཊྚ་ཡ། འབྲས་སོ་བ། མཧཱ་ཤ་མ་ཨ་མ་སོ་ཏི།
ཛ་ཏི་དང་སྟར་ཁ་དང་སྦྲེལ་བ། ཨོ་བཛྲ་ཨ་ན་ལ་མཧཱ་བྷུ་ཏ་ཛཱ་ལ་ཡ་སརྦ་སྨི་ཀུ་རུ།
སརྦ་དུ་ཐཾ་མ་མ་ཧཱུཾ་ཕཊ་ཤིནྟཾ་ཀུ་རུ་སྭཱ་ཧཱ། མེ་ལྷ་གཟི་བརྗིད་བསྐྱེད་པའི་དགང་་་་
བླུགས་ཕུལ་ལ། སྔར་ལྟར་མེ་ལྷའི་མཆོད་བསྟོད་བྱའོ། །མེ་ལྷའི་ཐུགས་ཀར་་་་
ཡོངས་སུ་གྱུར་པ་ལས་གཞལ་ཡས་ཁང་གྲུ་བཞི་སྒོ་བཞི་པ། མཚན་ཉིད་ཐམས་་་་་
ཅད་ཡོངས་སུ་རྫོགས་པའི་དབུས་སུ་སྣ་ཚོགས་པདྨ་འདབ་མ་བརྒྱད་པ་ལྟེ་བར་སེང་
གེའི་ཁྲི། ཤར་དུ་གླང་པོ་ཆེའི་ཁྲི། ལྷོར་རྟའི་ཁྲི། ནུབ་ཏུ་རྨ་བྱའི་ཁྲི། བྱང་དུ་ནམ་
མཁའ་ལྡིང་གི་ཁྲི། ཁྲི་དེ་རྣམས་ཀྱི་སྟེང་དང་ལྷ་རྣམས་ཀྱི་གནས་སུ་པདྨ་དང་། ཟླ་
བ་དང་ཉི་མའི་གདན་གསུམ་གསུམ། གདན་དབུས་མའི་སྟེང་དུ་བཅོམ་ལྡན་་་་་་
འདས་མ་གདུགས་དཀར་ཅན་ཞེས་སོགས་སྒྲུབ་ཐབས་བཞིན་ལྷ་རྫོགས་པར་ཁ་་་་
དོག་དཀར་པོར་བསྐྱེད། གནས་གསུམ་བྱིན་གྱིས་རླབས། ཐུགས་ཀའི་ཧཱུྃ་ལས་་་
འོད་འཕྲོས་པས་བཅོམ་ལྡན་འདས་མ་འཁོར་བཅས་ཐམས་ཅད་མདུན་དུ་སྤྱན་་་་་
དྲངས་པར་མོས་ལ། མ་ལུས་སེམས་ཅན་ཀུན་གྱི་མགོན་གྱུར་ཅིང་། །ཞེས་སོགས་
• 26] •



ཤོ་ལོ་ཀ་གཅིག་དང་། བདེ་བར་གཤེགས་སོ་བཅོམ་ལྡན་འདས། །ཚུར་གཤེགས་
འདིར་ནི་བཞུགས་སུ་གསོལ། །བདག་གི་མཆོད་ཡོན་བཞེས་ནས་ཀྱང་། ཐུགས་་
ཀྱི་ཐུགས་དཔག་མཛད་དུ་གསོལ། །བདག་ནི་ཁྱེད་ལ་གུས་དང་ལྡན། །ཨོཾ་སརྦ་ཏ་
ཐཱ་ག་ཏ་ཨུཥཱི་ཥ་སིཏྟ་ཏ་པ་ཏྲེ། ས་པ་རི་ཝ་ར་ཨརྒ་པྲ་ཏི་ཙྪས་མཆོད་ཡོན་དང་།
བཛྲ་ཨཾ་ཀུ་ཤ་སོགས་ཀྱིས་དགུག་གཞུག་བྱས་ནས། མཆོད་པ་དང་བསྟོད་པ་སྒྲུབ་་
ཐབས་བཞིན་བྱས། དེ་ནས། ཏདྱ་ཐཱ། ཨོཾ་ཨ་ན་ལེ་ཨ་ན་ལེ། བི་ཤེད་བི་ཤེད།
བི་ར་བི་ར། བཛྲ་དྷ་རི། བན་དྷ་བན་དྷ་ནི། བཛྲ་པཱ་ནི་ཧཱུཾ་ཕཊ། ཧཱུཾ་ཧཱུཾ་ཕཊ་་་
ཕཊ་ཧཱུཾ་ཧཱུཾ་བནྡྷ་ཕཊ་སྭཱ་ཧཱ། ཞེས་པའི་ཡང་སྙིང་ངམ། ཨོཾ་སརྦ་ཏ་ཐ་ག་ཏ་ཨུཏྟི་་་
སིཏྟ་པ་ཏྲེ་ཧཱུྃ། ཨ་མུ་ཀཾ་ཤིནྟཾ་ཀུ་རུ་སྭཱ་ཧཱ། ཞེས་པའི་སྙིང་པོའམ། ཨོཾ་ན་མོ་བྷ་ག་ཝ་
ཏེ་ཨུཏྟི་ཥ་ཡ་ཤུདྷེ་བེ་ར་ཙི་བི་མ་ལེ་སཱ་ཧཱ། ཞེས་པའི་སྔགས་གསུམ་པོ་གང་རུང་་་་་
གིས་དགང་བླུགས་དབུལ། དེ་རྗེས་གསུམ་པོ་གང་རུང་གིས་བསྲེག་རྫས་རྣམས་་་
གོང་གི་རིམ་པ་བཞིན་དབུལ། མཆོད་བསྟོད་བྱས། བདག་གིས་བཅོམ་ལྡན་་་་་་
འདས་གདུགས་དཀར་མོ་ཅན་ཕྱག་རྒྱའི་ཚོགས་དང་བཅས་པ། ཇི་ལྟར་ཚོགས་་་
པའི་མཆོད་པ་དང་སྦྱིན་བསྲེག་རྣམས་ཀྱི་མཆོད་པས། བདག་མིང་འདི་ཞེས་བགྱི་
བ་དང་། སེམས་ཅན་ཐམས་ཅད་ཀྱི་སྒྲིབ་གཉིས་བྱང་ནས། ཚོགས་གཉིས་རྫོགས་
ཏེ་འདི་ཉིད་དུ་བླ་ན་མེད་པའི་བྱང་ཆུབ་ཐོབ་པར་གྱུར་ཅིག ཅེས་གསོལ་བ་་་་
བཏབ་ལ། གདུགས་དཀར་མོ་ཅན་ཕྱག་རྒྱའི་ཚོགས་དང་བཅས་པ་ལ་འཕྲིན་ལས་
སུ་གསོལ་བ་ནི། བདག་དང་ཡོན་བདག་རྣམས་ལ། ནད་ཀྱི་རིགས་སུ་གྱུར་པ་
རླུང་དང་། མཁྲིས་པ་དང་། བད་ཀན་དང་། འདུས་པ་ལས་གྱུར་པ་ཐམས་་་་་
ཅད་ཞི་བར་མཛོད་ཅིག གནོད་སྦྱིན་གྱི་རིགས་སུ་གྱུར་པ་གདོན་སྟོང་ཕྲག་བརྒྱད་
ཅུ་ལས་ཐར་བར་གྱུར་ཅིག འཕྲལ་གྱི་རྐྱེན་ལས་གྱུར་པའི་ནད་ཐམས་ཅད་ཞི་བར་
མཛད་དུ་གསོལ། བཟོད་པར་གསོལ་ལོ། བདག་སྙིགས་མ་ལྔའི་སེསམ་ཅན་དུ་་་
• 262 •



གྱུར་པས་ཡོ་བྱད་མ་ཚོགས་པ་དང་། བདག་ལས་དང་པོ་པར་གྱུར་པས་སེམས་ལ་
དབང་མ་ཐོབ་སྟེ། བྱིང་བ་དང་རྒོད་པའི་དབང་གིས་མི་གསལ་བ་དང་ཆོ་ག་་་་་་
ཉམས་ཏེ་ལྷག་ཆད་དུ་གྱུར་པ་ཐམས་ཅད་བཟོད་པ་ཆེན་པོ་མཛད་དུ་གསོལ། དེ་
ནས་ཡེ་ཤེས་ཀྱི་འཁོར་ལོར་གཤེགས་ཏེ། རྗེས་སུ་མཐུན་པའི་དངོས་གྲུབ་གསོལ། །
གཏན་དུ་གཤེགས་པ་མ་ལགས་པས། །སླང་ཡང་འབྱོན་པར་མཛད་དུ་གསོལ། །
མུགཙྪ། ཞེས་པས་གཤེགས་སུ་གསོལ། སླར་ཡང་མེ་ལྷ་ལ་མཆོད་བསྟོད་བྱས།
གོང་ལྟར་བསྲེག་རྫས་ལྷག་མ་རྣམས་ཕུལ། ཨ་ཀ་རོའི་སྔགས་ཀྱིས་གཏོར་མ་རྣམས་
བྱིན་གྱིས་བརླབས་ནས། མེ་ལྷའི་སྔགས་ལ་བ་ལི་ཏ་བཏགས་ལ་དབུལ། མེ་སྟེ་་་
བསྲེག་བྱ་ཟ་བའི་ལྷ། །ཞེས་སོགས་ཀྱིས་བསྟོད། མཆོད་སྦྱིན་གཏོར་མ་འདི་་་༌་
རྣམས་ལ། །ཞེས་པ་ནས། ཡིད་ལ་འདོད་པ་ཀུན་འགྲུབ་ཤོག །ཅེས་པས་འཕྲིན་
ལས་བཅོལ། མེ་ལྷ་ལ་བཟོད་པར་གསོལ། རང་གི་དོན་དང་གཞན་གྱི་དོན། །
སྒྲུབ་བྱེད་བསྲེག་བྱ་ཟ་བ་གཤེགས། །ཇི་བཞིན་དུས་སུ་ཚུར་སྤྱོན་ཞིང་། །བདག་་་
གི་དངོས་གྲུབ་ཐམས་ཅན་སྒྲུབས། །བཛྲ་མུམེ་ལྷ་ཡེ་ཤེས་པ་གཤེགས། དམ་ཚིག་
པ་མེ་འབར་བའི་རྣམ་པར་གྱུར། ཞི་བའི་སྦྱིན་བསྲེག་གོ །
རྒྱས་པའི་སྦྱིན་བསྲེག་ནི། གཞན་རྣམས་ཞི་བ་དང་འདྲ་བ་ལ། དུས་ནི་་་་
ཚེས་བཅོ་ལྔ་ལ་བརྩམ་པར་བྱ་ཞིང་། དེ་ཡང་ཐོ་རངས་བྱ། ཕྱོགས་སུ་ས་གཞི་སེར་
པོ་ལ་ཁ་བྱང་དུ་ཕྱོགས་པས་ས་ཆོག་བྱ། ཐབ་ཁ་མདོག་སེར་པོ་དབྱིབས་གྲུབ་བཞི།
རྒྱུར་ཁྲུ་གང་། དཔངས་སུ་དེའི་ཕྱེད་པ། མུ་རན་དང་ཁ་ཁྱེར་སོར་བཞི་པ་ལ་མེ་
ཏོག་སེར་པོ་གཏོར། དྲི་སེར་པོ་བྱུགས། དབུས་སུ་འཁོར་ལོ་སེར་པོ་རྩིབས་་་་
བརྒྱད་པའི་དབུས་སུ་རིན་པོ་ཆེ་བྲི། ཁ་ཁྱེར་ལ་ཡང་བྲིའོ། །རང་ཉིད་བཟང་པོའི་
འདུག་སྟངས་ཀྱིས་ཁ་བྱང་དུ་བལྟས་ཏེ་སྒྲུབ་ཐབས་བསྒོམ་པ་ནི་ལྷ་ཐམས་ཅད་སེར་
པོར་བསྒོམ་ནས། མཆོད་བསྟོད་ཀྱི་བར་བྱ། ཀུ་ཤ་རྩེ་མོ་བྱང་ལ་བསྟན་ནས་་་་་
• 263



འགོད། མེ་ལྷའང་སེར་པོར་བསྐྱེད། སྤེལ་ཚིག་གི་སྐབས་སུ་ཚེ་དང་བསོད་ནམས་
དང་དཔལ་འབྱོར་ཐོས་བསམ་བསྒོམ་གསུམ་གྱི་བྱ་བ་ཐམས་ཅད་པུཊྚི་ཀུ་རུ་ཨོཾ་སྭཱ་ཧཱ།
བྱའོ།།
དབང་གི་སྦྱིན་བསྲེག་ནི། གཞན་རྣམས་ཞིབ་བཞིན་ལ་ཁྱད་པར་དུས་ནི་་་
ཚེས་བརྒྱད་ནས་བརྩམས་ཤིང་། དེ་ཡང་ཉི་ཕྱེད་ལ་ཁ་ནུབ་ཏུ་བསྟན་ཏེ། ས་གཞི་
དམར་པོ་ལ་ཕྱོགས་ནུབ་ཏུ་ས་ཆོག་བྱ། ཐབ་ཟླ་གམ་དཔངས་སུ་ཁྲུ་ཕྱེད་དང༌། །
རྒྱར་ཁྲུ་གང་པ། དབུས་སུ་པདྨ་འདབ་བརྒྱད་ཀྱི་དབུས་དང་། ཁ་ཁྱེར་ལ་པདྨ་བྲི།
དྲི་དམར་པོའི་ཆུས་བྱུག མེ་ཏོག་དམར་པོ་གཏོར་ཏེ། རང་ཉིད་སྐྱིལ་ཀྲུང་གིས་་
ཁ་ནུབ་ལ་བལྟས་ཏེ། སྒྲུབ་ཐབས་བཞིན་ལ་ལྷ་ཁ་དོག་དམར་པོར་བསྒོམ། ཀུ་་་
ཤའི་རྩེ་མོ་ནུབ་ལ་བསྟན་ནས་དགྲམ། མེ་ལྷ་ཡང་སྐུ་མདོག་དམར་པོར་བསྐྱེད།
སྤེལ་ཚིག་གི་སྐབས་སུ། མི་དང་མི་མིན་པས་བསྟན་པ་ལ་གནོད་པ་བྱེད་པ་རྣམས་
དང་། ཡི་དམ་དང་རྒྱལ་པོ་ལ་སོགས་པ་ཝ་ཤཾ་ཀུ་རུ་ཧོ ཞེས་སོགས་བྱའོ། །
དྲག་པོའི་སྦྱིན་བསྲེག་ནི། ཕལ་ཆེར་ཞི་བ་དང་འདྲ་བ་ལས། དུས་ཀྱི་ཁྱད་
པར་ནི། མར་ངོའི་ཚེས་བཅུ་བཞི་ནས་བརྩམས་ཏེ། དེ་ཡང་ཉིན་ཕྱེད་མཚན་་་་
ཕྱེད་གང་རུང་ལ། ས་གཞི་གནག་ཅིང་གས་པ་རྩུབ་ས་ལ་ཁ་ལྷོར་བལྟས་ཏེ་ས་ཆོག་
བྱ། ཐབ་ཁུང་གྲུ་གསུམ་ངོས་རེ་ལ་ཁྲུ་རེ་དང་། དཔངས་སུ་ཁྲུ་ཕྱེད་པ། སོར་་་
བཞི་པའི་མུ་རན་དང་ཁ་ཁྱེར་བྱ། དུག་ཁྲག་ལ་སོགས་པས་ནག་པོར་བྱུག མེ་་་
ཏོག་དང་འབྲུ་ནག་པོས་གཏོར། དབུས་སུ་འཁོར་ལོ་ནག་པོའི་དབུས་དང་ཁ་ཁྱེར་
ལ་རྡོ་རྗེ་བྲི། མཆོད་པ་ལ་གྲི་ཁྲག་དང་བོང་བུའི་ཆུ་དང༌། དྲི་ངན་པའི་མེ་ཏོག་་་
དང་དྲི་མེད་པའི་མེ་ཏོག་ལ་སོགས་པ་བཤམས། བསྲེག་རྫས་ནི་ཁྲག་དང་དུག་་་་
དང༌། དགྲ་བོའི་ལིང་ག་དང་སྐྱེ་ཚེ་དང་རྡོ་ཕྱེ་ལྕགས་ཕྱེ་ཟེ་ར། བྲ་བོ་ནག་པོ།
སྲན་མ་ནག་པོ་རྣམས་བཤམས། རང་ཉིད་ཁ་ལྷོར་བལྟས། རྐང་པས་རྐང་པ་་་་
• 264



མནན་པ་ཁྲོ་བོའི་སྐྱིལ་ཀྲུང་བཅས་ཏེ། སྒྲུབ་ཐབས་ནས་བཤད་པ་ལྟར་ལ། ལྷ་་་་
ཐམས་ཅད་ནག་པོར་བསྒོམ། ཀུ་ཤ་རྩེ་མོ་ལྷོར་བསྟན་ནས་དགྲམ། སྤེལ་ཚིག་གི་
སྐབས་སུ་དགྲ་བགེགས་ཐམས་ཅད་མཱ་ར་ཡ་ཕཊ། མེ་ལྷ་ལ་སོགས་པ་ཡང་ཁ་དོག་
ནག་པོར་བསྐྱེད། ཞིབ་ཆ་རྣམས་ནི་སྐབས་ཐོག་གིས་ཤེས་པར་བྱའོ། །གཙུག་་་་
ཏོར་གདུག་དཀར་ཅན་གྱི་ལས་བཞིའི་སྦྱིན་བསྲེག་བྱེད་པའི་ཚུལ། སློབ་དཔོན་་་་
ཙནྡྲ་གོ་མིའི་གཞུང་དང་། རྡོ་རྗེ་རྣོན་པོའི་གཞུང་བཞིན་དུ། མང་དུ་ཐོས་པའི་་་
རྒྱལ་ཁམས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་སོ་བདུན་པའོ།།
གདུགས་དཀར་ལ་བརྟེན་ནས་ཟློག་པའི་ཟོར་བྱ་བར་འདོད་ན། དང་པོར་
རྫས་བསགས་པ་ནི། ས་ལས་བྱས་པའི་མི་མོའི་གཟུགས་བཞིའམ། བརྒྱད་དམ། །
བཅུ་གང་རུང་། རབ་ཉེར་དགུ་པ་བྱའོ། །དེ་ནས་བྱའི་སྒོ་ང་བཞི་དང་། མདའ་
འུག་སྒྲོ་མ་སྐྱེར་བའི་མདེའུ་ཅན་བཞི། རྭ་ཅོ་ལ་སོགས་ཁྲག་ཕོར་བཞི་བཅུ་ཞེ་་་་་
བརྒྱད། དུག་དང་ཁྲག་དང་སྐྱེ་ཚེ་ལ་སོགས་པ་ཟོར་གྱི་སྣ་དུ་མ་བླུགས་པའི་སྣོད་
བཞི་དང་། གཙོ་མོ་ལེགས་ལྡན་སོགས་དང་སྡེ་བརྒྱད་དང་གཞི་བདག་དང་བཞིའི་
དམར་གཏོར་བཞི་དང༌། མཆོད་པ་རྣམ་པ་ལྔ་བཤམ་མོ། །དེ་ནས་སྒྲུབ་པོ་གང་
ཡོད་རྣམས་ལུས་ལ་ཁྲག་དང་སོལ་བ་བྱུགས་ཏེ། གོས་ནག་པོ་གྱོན་ནས། ཁྲོས་་་་
པའི་ཡིད་ཀྱི་གནས་ཏེ་ལྷའི་རྣལ་འབྱོར་དུ་བྱས་ཏེ་སྒྲུབ་ཐབས་བཞིན་ལ། ལྷ་་་་
ཐམས་ཅད་ཁྲོས་པའི་རྣམ་པ་ཅན་དུ་བསྒོམ། མདུན་དུ་ཡང་དཀྱིལ་འཁོར་ཡོངས་
རྫོགས་སམ། མ་གྲུབ་ནའང་པད་འདབ་ལ་ཚོན་སྤུངས་ཚང་མ་དང་ལེགས་ལྡན་གྱི་
མཎྜལ་དང་ཚོན་སྤུངས་བྱས། མངོན་རྟོགས་བཞིན་སྒྲུབས། ཐུན་བཞིའམ་དྲུག་་་
ཏུ་གདུགས་དཀར་ཅན་དང་ལེགས་ལྡན་ལ་མཆོད་པ་དང་བསྟོད་པ་བྱས་ལ།
ཐམས་ཅད་འཇོམས་པར་བྱེད་པའི་སྔགས་རིང་དང་བཟླས་ཏེ། འབྱུང་བ་ཚར་་་་་
གཅོད་པའི་ཡུངས་དང་ཚེར་མ་ལ་བསྔགས་ཏེ་དེ་རྣམས་ཟེར་ནས་གདབ་ཅིང་།
• 265 •



བར་བར་དུ་ནད་གདོན་ཐམས་ཅད་ལ་སྦྱོ ཞེས་བྱ་བའི་སྤེལ་བཏགས་ལ་བརྡེག་གོ།
དེ་ཡང་གདུགས་དཀར་ཅན་ལ་ཐུན་བཞིའམ་དྲུག་ཏུ་འོག་ཏུ་འབྱུང་བ་ལྟར་བྱོལ་ཁ་
དང་ཟློག་པར་གསོལ་བ་གདབ་ཅིང༌། ལྷ་མ་སྲིན་སྡེ་བརྒྱད་དང་ཡུལ་གྱི་ལྷ་ལ་ཡང་
འཕྲིན་ལས་བཅོལ་ལོ། དེ་ལྟར་སྒྲུབ་པའི་སྔགས་པ་དེས། ཚེས་གྲངས་དང་གཟའ་
སྐར་རྩིས་ཏེ་ཐེབས་ལ་སོགས་པ་དྲག་པོའི་དུས་ལ་བབས་པའི་ཚེ་ན། གཙོ་མོ་དང་
ཚངས་པ་དང་དབང་པོ་དང་ལེགས་ལྡན་དང་སྡེ་བརྒྱད་དང་གཞི་བདག་སོགས་ལ་
སྒྲུབ་ཐབས་དང་གཏོར་ཆོག་ནས་འབྱུང་བ་ལྟར། གཏོར་མ་ཕུལ་ནས་ནག་གདོན་
བྱོལ་ཁ་ཟློག་པའི་འཕྲིན་ལས་བཅོལ་བ་ནི། གདོན་དང་རྒྱུ་སྐར་གཟའི་གནོད་པ་་
དང་། །དུས་མིན་འཆི་དང་སྡིག་པའི་རྨི་ལམ་དང་། །དུག་མཚོན་མེ་དང་ཆུ་ཡི་་་
འཇིགས་པ་སོགས། །ཕས་རྒོལ་འཇོམས་ལ་མཐུ་ལྡན་ལྷ་མོ་དང་། །དྲག་ཤུལ་ཆེ་་
སོགས་ཉེར་གཉིས་ཕྱག་རྒྱ་དང༌། །ལེགས་ལྡན་ནག་པོ་བདུད་འདུལ་ཆེན་པོ་སྟེ། །
ཁྱོད་ཞབས་དྲན་པ་ཙམ་གྱིས་དེ་དག་ཟློག །སྡང་བའི་དགྲ་དང་གནོད་པའི་་་་་
བགེགས་ལ་ཟློག །སྡང་པའི་དགྲ་དང་གནོད་པའི་བགེགས་ལ་བྷོ། །ཕྱི་མ་རྐང་པ་
དྲུག་པོ་ཀུན་གྱི་མཇུག་ཏུ་སྦྱར་རོ། །རླུང་མཁྲིས་བད་ཀན་འདུས་པའི་ནད་རྣམས་
དང་། །མཛེ་དང་ཕོལ་མིག་གཡན་པ་ལ་སོགས་པ། །གཞོགས་ཕྱེད་ན་དང་ཡིད་་
ག་འཆུས་པ་སོགས། །ལྷ་ཀླུ་ལྷ་མ་ཡིན་ལ་སོགས་པ་ཡི། །གདོན་ཆེན་རྣམས་དང་
གཟི་བརྗིད་མདངས་འཕྲོག་པ། །མངལ་དང་ཤ་ཁྲག་ལ་སོགས་ཟ་བ་ཀུན། །X
སྡང་དུབ་པ་སོགས་རིམ་གྱིས་གནོད་པ་དང་། ་ །རྒྱལ་པོ་ཆོམ་རྐུན་སོགས་ཀྱི་གནོད་
པ་དང་། །དུག་སྦྲུལ་སྟག་དང་སེངྒེའི་འཇིགས་པ་སོགས། །X གདོན་ཆེན་་་་་་
རྣམས་དང་ཕཊ་ཀྱི་རྒོལ་བ་དང་། །ཀུན་ཏུ་རྒྱུ་དང་སྲེད་མེད་བུ་ལ་སོགས། །དྲང་
སྲོང་དམོད་པ་གྲུབ་པའི་ངན་སྔགས་སོགས། །X གཞན་གྱི་བསམ་སྦྱོར་ངན་པ་
དང་། །X ཚེ་ཟོར་ཡུངས་ཟེར་འཕེན་པ་དང༌། །འབྱུང་པོ་ཐོད་ཟོར་འཕེན་པ་
• 266 •



སོགས། །གཤིན་རྗེས་འཁོར་ལོ་བསྐོར་བ་དང་། །བདུད་ཀྱི་ཁྲམ་ཁ་སྟོན་པ་དང་། །
མ་མོས་ཁྲག་ཟོར་འཕེན་པ་སོགས། ། ཀླུ་ཡིས་བྱད་ཁ་བཅུག་པ་དང༌། །ཐེ་་་
རང་སྲི་ལ་རྐུ་བ་དང་། མུ་སྟེགས་བར་ཆད་བྱེད་པ་སོགས། །× རྒྱལ་པོ་སྨྱོ་་་་
འབོག་གཏོང་པ་དང་། །ལྟས་ངན་བརྒྱད་ཅུ་རྩ་བཞི་དང་། །ཡེ་འབོག་སུམ་བརྒྱ་
དྲུག་ཅུ་སོགས། ། X རྨི་ལམ་ངན་དང་མཚན་མ་ངན། །ནད་རིགས་བཞི་བརྒྱ་
རྩ་བཞི་དང་། །ལོ་སྐག་ཟླ་སྐེག་ཞག་སྐེག་སོགས། །X དྲང་སྲོང་གཟའ་ཡི་ཀི་་་
ཀང་དང་། །ཞང་ཞུང་ཙོ་དམར་འཕེན་པ་དང་། །སུམ་པ་གླང་ཟོར་འཕེན་པ་་་་
སོགས། །× བན་དེས་སྔགས་ཟོར་འཕེན་པ་དང་། །བོན་པོ་རྟ་ཟོར་འཕེན་པ་
དང༌། །སྐྱེས་པ་མདའ་ཟོར་འཕེན་པ་སོགས། །X བུད་མེད་དམོད་ཟོར་འཕེན་
པ་དང༌། །རླུང་གི་གཤེད་བཞི་མཆིས་པ་དང༌། །མོ་རྩིས་ངན་པ་ལ་སོགས་པ། །
X གང་གི་སྒོ་ནས་མི་བསྲུན་སྐྱེ་བོ་ཡི། །བདག་ཅག་བདེ་ལེགས་འཕྲོག་པའི་་་་་
རིགས་སྔགས་སོགས། །མ་ལུས་བཅད་དང་འབར་བའི་ཕུར་བུ་ཡིས། །དེ་དག་་་་
རྣམས་ལ་གདབ་པའི་འཕྲིན་ལས་མཛོད། །སངས་རྒྱས་བསྟན་པ་རིན་ཆེན་་་་་་
གཤིགས་པ་དང་། །དཀོན་མཆོག་དབུ་འཕངས་གཉན་པོ་སྨད་པ་དང༌། །རྣལ་་་
འབྱོར་འཁོར་བཅས་ཆོས་བཞིན་སྒྲུབ་པ་ལ། །བསམ་ངན་སྦྱོར་རྩུབ་བྱེད་པ་ཐམས་
ཅད་ལ། །འབར་བའི་ཕུར་བུས་མྱུར་དུ་གདབ་པར་མཛོད། །ཤཱཀྱའི་རྒྱལ་པོའི་་་
མཚན་མཆོག་གཙུག་ཏོར་ནས། །ལེགས་འཁྲུངས་བདུད་ཀྱི་རིགས་ཀྱིས་མི་ཐུབ་་་
ཅིང་། །ཕས་ཀྱི་རྒོལ་བ་ཐམས་ཅད་ཕྱིར་ཟློག་པ། །གཞན་གྱིས་མི་ཐུབ་གཙུག་་་་
ཏོར་གདུགས་དཀར་དང་། །གདུག་པ་འདུལ་བའི་ལས་ལ་ཐོགས་མེད་པས། །
ནག་པོའི་སྡེ་རྣམས་རྡུལ་དུ་བརླག་མཛད་པའི། །དྲག་ཤུལ་ཆེ་སོགས་ཉེར་གཉིས་་
ཕྱག་རྒྱ་དང་། །སྔོན་ཚེ་རྡོ་རྗེ་འཆང་གི་སྤྱན་སྔ་རུ། །བསྟན་དང་བསྟན་འཛིན་་་་
བསྲུང་བར་ཁས་བླངས་པ། །ལེགས་ལྡན་ནག་པོ་ཕྱེད་གསུམ་ལ་སོགས་པ། །དེ་་་
• 267 •



རིང་བདག་གི་ལས་འདི་སྒྲུབས་པར་མཛོད། །དྲེགས་པ་སྡེ་བརྒྱད་འཁོར་དང་་་་
བཅས་པ་དང༌། །ཡུལ་འདིའི་གཞི་བདག་གཉན་པོ་འཁོར་དང་བཅས། །ཀོ་ལོང་
རུ་ང་ཕྲག་དོག་མ་མཛད་པར། །དེ་རིང་བདག་གི་སྡོངས་གྲོགས་ལེགས་པར་མཛོད།།
ཅེས་བཟློག་པ་དང་འཕྲིན་ལས་བཅོལ། །དཔང་བཙུགས་ཤིང་བདེན་པ་བདར་བ་
ནི། །རྣལ་འབྱོར་བདག་སོགས་བཞིན་སྒྲུབ་པ་ལ། །ཆེ་གེ་ཞེས་བྱའི་མིང་ཅན་་་་་
གནོད་བྱེད་འདིས། །བསྟན་དང་བསྟན་འཛིན་ལ་སོགས་འགྲོ་རྣམས་ལ། །རྒྱུན་་་
དུ་གནོད་ཅིང་འཚེ་བར་བྱེད་པ་དང་། །བདག་ཅག་དཔོན་སློབ་འཁོར་བཅས་་་་
ཐམས་ཅད་ལའང་། །བསམ་སྦྱོར་ངན་པས་རྒྱུན་དུ་གནོད་པ་ཡིས། །ཚུལ་འདི་་་
དགོངས་ནས་གདུགས་དཀར་འཁོར་བཅས་དང༌། །དཀོན་མཆོག་གསུམ་དང་་་་
བསྟན་བསྲུང་རྒྱ་མཚོ་དང་། །དཀར་ཕྱོགས་དགའ་བའི་ལྷ་རྣམས་ཐམས་ཅད་དང་།།
དྲང་སྲོང་བདེན་ཚིག་གྲུབ་པ་ཐམས་ཅད་ཀྱིས། །དེ་རིང་བདག་གི་ལས་ལ་མཐུ་་་
ལྡན་མཛོད། །ཟོར་སྒོ་དབྱེ་བ་ནི། །ཉི་ཟླ་གཟའ་དང་རྒྱུ་སྐར་ཚོགས་རྣམས་དང་། །
ཚངས་པ་ལ་སོགས་སྟེང་ན་གནས་པ་ཡི། །མཐོ་བའི་ལྷ་རྣམས་ཐམས་ཅད་ཞབས་
སྐུམ་ལ། །དེ་རིང་རྣལ་འབྱོར་བདག་ལ་ཟོར་ལམ་ཕྱེ། །ས་ཡི་ལྷ་མོ་བསྟན་མ་་་་་
འཁོར་དང་བཅས། །གདེངས་ཅན་དབང་པོ་འཁོར་བཅས་ལ་སོགས་པ། །འོག་
ན་གནས་པ་ཀུན་ཀྱང་དབུ་ཆུམས་ལ། །དེ་རིང་རྣལ་འབྱོར་བདག་ལ་ཟོར་ལམ་ཕྱེ།།
དབང་པོ་དྲང་སྲོང་མེ་ལྷ་ལ་སོགས་པ། །ཕྱོགས་དང་མཚམས་ན་གནས་པ་ཐམས་
ཅད་དང་། །དྲི་ཟ་ལ་སོགས་བར་སྣང་གནས་པ་རྣམས། །གཡས་དང་གཡོན་དུ་་
ཅུང་ཟད་གཟུར་མཛོད་ལ། །དེ་རིང་དྲེགས་པ་སྡེ་བརྒྱད་འཁོར་བཅས་ཐམས་ཅད་
དང༌། །ཡུལ་འདིའི་གཞི་བདག་གཉན་པོ་འཁོར་བཅས་ཀྱི། །ཀོ་ལོང་རུ་ང་ཕྲག་་
དོག་མ་མཛད་པར། །དེ་རིང་ཅེས་སོགས་བརྗོད་ཅིང་། སྐབས་འདི་དང་གོང་དུ་
ཡང་ཡུངས་དཀར་དང་ཚེར་མ་ལ་སོགས་པས་གཟུགས་བརྙན་ལ་བྲབ་ཅིང་། རྣལ་
• 268 •



འབྱོར་པ་རྣམས་ལྷའི་ང་རྒྱལ་བརྟན་པོ་དང་བཅས་པས། རྔ་ནང་ནས་བརྡུང་ཞིང་
རོལ་སྒྲ་དྲག་པོ་དང་བཅས་པས་རྗེས་ལ་འགྲོ། སྔོན་ལ་མི་མོའི་གཟུགས་རྫས་་་་་་
རྣམས་ཁྱེར་བའི་མི་དང་། གཅིག་མདའ་དང་དེ་འཕེན་པའི་གཞུ་ཁྱེར་ཏེ་འཆམ་་
པ་སོགས་བྱེད་ཀྱིན་འགྲོ། ཟོར་འཕེན་པའི་སར་སླེབས་པ་དང་ལེགས་ལྡན་གྱི་་་་་
གཏོར་མ་མཐོ་བའི་སར་བཞག གཞན་རྣམས་དམའ་བར་བསྒྲིགས་ཏེ། ལེགས་་
ལྡན་གྱི་བསྟོད་པ་དང་སྒྲུབ་ཐབས་ནས་འབྱུང་བ་བཞིན་བྱས་ནས། དང་པོ་ལེགས་
ལྡན་གྱི་གཏོར་མ་གདབ། དེ་ནས་མི་གཟུགས་སོགས་སྐྱུར། མདའ་ཡང་དག་་་་་་
ཕྱོགས་ལ་བརྡེག དེ་རྗེས་གོས་དང་ཐལ་མོ་རྡབ། དེ་ནས་སློབ་དཔོན་གྱིས་རྟིང་
མནན་ཏེ་ཐམས་ཅད་སྲུང་འཁོར་བསྒོམ་གྱིན་ནང་དུ་ཡོང་། མཆོད་བསྟོད། །
གསོལ་གདབ། བཟོད་གསོལ། གཤེགས་གསོལ་རྣམས་བྱས་ནས། དཀྱིལ་འཁོར་
རྣམས་བསྡུས་ལ་བཀྲིས་བྱའོ། །གདུགས་དཀར་གྱི་བཟློག་པའི་ཟོར་འཕེན་པའི་ཆོ་
ག་ཙནྡྲ་གོ་མིའི་གཞུང་ལ་བརྟེན་ནས། སྔགས་འཆང་བཟང་པོ་བཀྲ་ཤིས་ཀྱིས་སྦྱར་
བའི་རབ་བྱེད་སོ་བརྒྱད་པའོ།།
འཕགས་མ་ཐུགས་རྗེའི་བདག་ཉིད་ཅན། །འབྱུང་པོ་ཀུན་ལ་མངའ་མཛད་
མ། །ཁྲོ་མོའི་སྐུ་ལ་ཕྱག་བཙལ་ནས། །གཏོར་བཟློག་ཟབ་མོ་བཤད་པར་བྱ། །དེ་
ཡང་གདུགས་དཀར་ལ་བརྟེན་པའི་གཏོར་བཟློག་བྱེད་པར་འདོད་པས། ཇི་ཙམ་
འཚམ་པའི་དཀྱིལ་འཁོར་གྲུ་བཞི་སྒོ་བཞི་པའི་ཐིག་གདབ། དེའི་ནང་དུ་དབུས་སུ་
ཆ་ཕྲན་བཞིས་ཟླུམ་པོ་གཅིག་བསྐོར། དེའི་ཕྱིར་ཡང་བཞིས་བསྐོར་བ་ལ་རྡོ་རྗེ་རྒྱ་
གྲམ་བྱ། དེའི་ཡང་ཕྱིར་བཞིས་བསྐོར་ལ་པདྨ་འདབ་བརྒྱད་བྱ། དེའི་ཕྱིར་བཞིས་
བསྐོར་བ་ལ་འཁོར་ལོ་རྩིབས་བརྒྱད་པ་བྱ། དབུས་ཕྱེད་མར་བགོས་པའི་ནང་མ་་
ལ་པདྨ་འདབ་བརྒྱད་བྱ། ཚོན་མདོག་སྤྱི་དང་མཐུན་པ་ལ་ཕྱོགས་མདོག ཤར་སྔོ།
ལྷོ་སེར། ནུབ་དམར། བྱང་ལྗང་། དབུས་དཀར་པོ་བྱས། དབུས་སུ་གདུགས་
• 269



དཀར་འཁོར་བཅས་ཀྱི་ཚོན་སྤུངས་སྒྲུབ་ཐབས་བཞིན་བཀོད་ཅིང་། ཚངས་པ་་་
འཁོར་བཅས་ཀྱི་ཡང་བཀོད། སྣ་ཚོགས་རྡོ་རྗེའི་རྭ་བཞི་ལ་རྒྱལ་ཆེན་བཞིའི་ཕྱོགས་
བཞིན་དགོད། པདྨ་འདབ་བརྒྱད་ལ་ཤར་དུ་བརྒྱ་བྱིན། ལྷོར་གཤིན་རྗེ། ནུབ་་
ཏུ་ཀླུ་ཆེན་བརྒྱད། བྱང་དུ་གནོད་སྦྱིན། ཤར་ལྷོར་མེ་ལྷ། ནུབ་ཏུ་སྲིན་པོ།
ནུབ་བྱང་དུ་རླུང་ལྷ། བྱང་ཤར་དུ་ལྷ་ཆེན་བརྒྱད་དགོད། འཁོར་ལོའི་རྩིབས་་་་་
བརྒྱད་ལ་ཤར་དུ་འབྱུང་པོ། ལྷོར་གཟའ་གདོན། ནུབ་ཏུ་ས་བདག བྱང་དུ་ལྷ་
མ་ཡིན། ཤར་ལྷོར་མི་འམ་ཅི། ལྷོ་ནུབ་ཏུ་མཁའ་འགྲོ་མ། ནུབ་བྱང་དུ་མ་མོ།
བྱང་ཤར་དུ་མཁའ་ལྡིང་རྣམས། ཤར་སྒོར་ལྟོ་འཕྱེ། ལྷོ་སྒོར་རྣལ་འབྱོར་མ།
ནུབ་སྒོར་ཀླུའི་གདོན། བྱང་སྒོར་འབྱུང་པོའི་ཚོགས་དགོད། ལེགས་ལྡན་གྱི་ཡང་
མཎྜལ་དང་ཚོན་སྤུངས་དགོད་པ་ནི་དཀྱིལ་འཁོར་གྱི་ལོགས་ཤིག་ཏུ་མཎྜལ་ནག་པོ་
ཟུར་གསུམ་པ་བྲི། དེའི་དབུས་སུ་ཚོན་སྤུངས་བྱེད། གཏོར་མ་སོ་གསུམ་གྱི་དང་
པོ་གཙོ་མོའི་དཀར་གཏོར། གཉིས་པ་སྒོས་ཀྱི་ཆོས་སྐྱོང་། གསུམ་པ་ལེགས་ལྡན་
ལ། དེ་གཉིས་དམར་གཏོར། བཞི་པ་གཞི་བདག་ལ་དཀར་གཏོར། ལྔ་པ་འོན་
ཏི་ཙི། དྲུག་པ་འོ་མ་ཞོ། བདུན་པ་ཤིང་ཐོག་སྣ་ཚོགས། བརྒྱད་པ་སྦྲང་རྩི།
དགུ་པ་སྦྱར་སྤོས། བཅུ་པ་མངར་གསུམ། བཅུ་གཅིག་པ་འབྲས་ཀྱི་ལག་པཎ།
བཅུ་གཉིས་པ་བཙོས་པ་དང་རྗེན་པའི་ཤ བཅུ་གསུམ་པ་རྐང་དང་རྐང་མར། །
བཅུ་བཞི་པ་མེ་ཏོག་རྩི་བཅུད། བཅོ་ལྔ་པ་སྦྲང་རྩི། བཅུ་དྲུག་པ་སྙེ་མ་དང་འབྲུ་སྣ་
ཚོགས། བཅུ་བདུན་པ་འཁུར་བ། བཅོ་བརྒྱད་པ་ལ་ཕུག་སྒོག་བཙོང་། བཅུ་་་
དགུ་པ་ཕྱི་ཚིལ་ནང་ཚིལ། ཉི་ཤུ་པ་དཀར་གསུམ། ཉེར་གཅིག་པ་བྱ་མོའི་སྒོ་ང་།
ཉེར་གཉིས་པ་ཤ་རུལ་གསུམ། ཉེར་གསུམ་པ་བྱ་ཕོའི་སྒོ་ང་། ཉེར་བཞི་པ་ཞིག
ཉེར་ལྔ་པ་ཁྲག་སྣ་ཚོགས། ཉེར་དྲུག་པ་ཆུ་སྣ་ཚོགས། ཉེར་བདུན་པ་བུ་རམ་ཤིང་
ཀུན། ཉེར་བརྒྱད་པ་རྒུན་ཆང་འབྲས་ཆང་། ཉེར་དགུ་པ་རྗེས་ཀུན་ལྷག་མ།
• 27 ) •



སུམ་ཅུ་པ་བཟང་དྲུག སོ་གཅིག་སོ་གཉིས་དཀར་གཏོར། སོ་གསུམ་པ་དམར་་་་
གཏོར། འདི་རྣམས་བ་དན་དཀར་པོས་བརྒྱན་པ་བཤམས། རང་ཉིད་བདག་་་
བསྐྱེད་རྫོགས་པར་བསྒོམ། མཆོད་བསྟོད་བཟླས་པ་བྱ། དེ་ནས་མདུན་བསྐྱེད་ཀྱི་
དཀྱིལ་འཁོར་བསང་སྦྱངས་བྱས་ནས་གདུགས་དཀར་འཁོར་བཅས་དང་། ལེགས་
ལྡན་འཁོར་བཅས་སྒྲུབ་ཐབས་བཞིན་བསྐྱེད། ལྷ་མོའི་ཐུགས་ཀའི་ཨོཾ་ལས་འོད་་་
འཕྲོས། གཙོ་འཁོར་སྤྱན་དྲངས་པར་བྱ་སྟེ། ཧཱུྃ། བཅོམ་ལྡན་གདུགས་དཀར་་་་
འཁོར་བཅས་རྣམས། །ཚུར་གཤེགས་འདིར་ནི་བཞུགས་སུ་གསོལ། །མཆོད་ཡོན་
ཞབས་བསིལ་བཞེས་ནས་ཀྱང་། །པདྨའི་གདན་ལ་བཞུགས་སུ་གསོལ། །ཨོཾ་ན་མ
ས་མནྟ་བུདྷ་ནཾ། ག་ག་ན་པྲ་ཝ་ར་སད་ཀ་ར་སད་མ་མ་ལེ་ས་མ་ཡ་ཧཱུཾ། རྒྱལ་ཆེན་
བཞི་དང་ཕྱོགས་སྐྱོང་བཅུ། །འབྱུང་པོ་གཟའ་གདོན་ས་བདག་དང༌། །ལྷ་མིན་མི་
འམ་མཁའ་འགྲོ་མ། །མ་ཚོགས་མཁའ་ལྡིང་འདིར་གཤེགས་ཤིག །ལྟོ་འཕྱེ་ཆེ་་་་
དང་རྣལ་འབྱོར་མ། །ཀླུ་ཆེན་གདོན་དང་འབྱུང་པོའི་ཚོགས། །སྤྱན་འདྲེན་་་་་་
མཆོད་འབུལ་སྙན་གསན་འབེབས། །ཐུགས་དམ་རྒྱུད་བསྐུལ་གཤེགས་སུ་གསོལ། །
ཨོཾ་ཨེ་ཧྱ་ཧི་ལོ་ཀ་པཱ་ལ་ས་པ་རི་ས་མ་ཡེ་ཧཱུཾ། ཛཧཱུྃ་བཾ་ཧོ༔ གཉིས་སུ་མེད་པར་གྱུར།
སླར་ཡང་འོད་འཕྲོས་དབང་ལྷ་སྤྱན་དྲངས། རིགས་བདག་གི་རྒྱས་གདབ་སྒྲུབ་་་
ཐབས་བཞིན་བྱ། མཆོད་པ་བསང་སྦྱངས་བྱིན་བརླབ་བྱས། འཇིག་རྟེན་པ་་་་་
སོགས་ཀུན་ལ་ཉེར་སྤྱོད་ལྔ། འདོད་ཡོན་ལྔ། རྒྱལ་སྲིད་སྣ་བདུན་ལ་སོགས་པས་
མཆོད། བསྟོད་པས་བསྟོད། དེ་ནས་གཏོར་མ་རྣམས་བྱིན་གྱིས་བརླབས་པ་་་་་
དཀྱིལ་ཆོག་བཞིན་བྱས་ནས། དཀྱིལ་ཆོག་བཞིན་དུ་དང་པོ་གཙོ་མོ། གཉིས་པ་
གསུམ་པ་བཞི་པ་སྒོས་ཀྱི་ཆོས་སྐྱོང་སོགས་ལ་གོང་དུ་བཤད་པ་བཞིན་ཕུལ་ནས།
གཏོར་མ་ལྷག་མ་རྣམས་བྱིན་གྱིས་བརླབས་པ་ནི། དང་པོ་འཕྲེང་བ་ལ་མཚོན་ན། །
ཐལ་མོ་ཁོང་སྟོང་དུ་སྦྱར་ལ། ཨོཾ་སྭཱ་བྷ་ཝ་བི་ཤུད་དྷསརྦ་དྷརྨཱསཱབྷ་ཝ་བི་ཤུད་་་
• 27] •



དྷཉཧཾ། ཞེས་པས་ཕྲེང་བའི་དྲི་མ་སྦྱོང་། ནམ་མཁའ་མཛོད་ཀྱི་ཕྱག་རྒྱ་བཅས་་་་་
ནས། ན་མཿསརྦ་ཏ་ཐ་ག་ཏེ་བྷོ་ནས། ག་ག་ན་ཁཾ་སྭཱ་ཧཱ། ཞེས་པས་བདུད་རྩིའི་
ཟས་ཕུན་སུམ་ཚོགས་པར་བསམ། ལག་པ་ཐལ་མོ་སྦྱར་བ་ཕྱིར་བསྐྱེད་དོ། །མཐེ་
བོང་གཉིས་བསྣོལ་ཏེ་ཁ་ཕྱེ་ལ། ཨོཾ་ཨ་མྲྀ་ཏེ་ཀུཎྜ་ལི་ཧ་ན་ཧ་ན་ཧཱུྃ་ཕཊ། གང་མོས་
པར་འགྱུར། ལག་པ་གཡས་ཁུ་ཚུར་བཅངས་ནས། མཛུབ་མོ་བསྒྲེངས་ཏེ། ན་
མསརྦ་ཏ་ཐ་ག་ཏ་ཨ་ཝ་ལོ་ཀི་ཏེ་སམྦྷ་ར་སམྦྷ་ར་ཧཱུཾ། ཞེས་པས་འདོད་དོན་ལ་་་་་
སོགས་པ་ཐམས་ཅད་ལ་ལོངས་སྤྱོད་ནུས་པར་བསམ་མོ། །ལག་གཡས་རྡོ་རྗེ་ཁུ་་་
ཚུར་སྙིང་གར་བསྟན་ལ། གཡོན་མཆོག་སྦྱིན་གྱི་སྣོད་འདེགས་པའི་ཚུལ་དུ་བྱས་་་
ནས། ཨོཾ་ཛྙཱ་ན་ཨ་ཝ་ལོ་ཀི་ཏེ་ས་མནྟ་སྤ་ར་ཎ་རསྨི་བྷ་ཝ་ས་མ་ཡ་མཧཱ་མ་ཎི་དུ་རུ་་
དུ་རུ་ཧཱིད་ཡ་ཛྭ་ལ་ནི་ཧཱུྃ། ཞེས་བརྗོད་པས་མགྲོན་རྣམས་ཀྱི་སོ་སོར་ཐོབ་པར་་་་་
བསམ། ལག་པ་རྡོ་རྗེ་ནང་བསྡམས་བྱས། མཐེ་བོང་གཤིབ་ནས་བརྐྱང་ལ། ན་
མས་མནྟ་བུདྡྷཱ་ནཾ་གྲ་ཧེ་ཤཱ་རི་པྲབྷནྡྲ་ཏི་མཧཱ་ས་མ་ཡ་སྭཱ་ཧཱ། ཞེས་པས་ཟང་ཟིང་་
དང་ཆོས་ཀྱི་སྦྱིན་པའོ། །དེ་ནས་བསྟོར་ཅིང་གཏོར་མ་ཕུལ་ནས། འཕྲིན་ལས་་་
བཅོལ་བ་སོགས་འོག་ནས་འབྱུང་བ་ལྟར་བྱའོ། །རྒྱས་པར་བྱེད་ན་རེ་རེ་ལ་དྲི་མ་་
སྦྱང་བ་སོགས་བྱས་ནས་འབུལ། བསྡུ་ན་དྲི་མ་བྱང་བ་སོགས་ཐམས་ཅད་ལ་ཐུན་
མོང་དུ་བྱས་ནས། བསྟོད་པ་སོགས་འོག་ནས་འབྱུང་བ་ལྟར་རེ་རེ་ནས་བྱེད་པའི་
གཏོར་མ་ལྔ་པ་ཚངས་པ་འཁོར་བཅས་ལ་འབུལ་བ་ནི། ཐལ་མོ་ཁ་གྱེན་དུ་ཕྱེ་ལ། །
ཨོ་བྲཧྥ་ན་ཡ་ས་པ་རི་ཝ་ར་ན་མ། སོགས་ནམ་མཁའ་མཛོད་ཀྱི་སྔགས་བརྗོད། །
འཇིག་རྟེན་མེས་པོ་ཚངས་པ་དང་། །དེ་ཡི་ཆུང་མ་ཚང་མར་བཅས། །ཚངས་་་་
པའི་རྒྱལ་པོ་གཙུག་ཕུད་དང༌། །སྐར་མའི་འོད་དང་འོད་མཆོག་དང༌། །རིན་་་་་
ཆེན་འོད་དང་སྣང་བའི་འོད། །སྤྲིན་གྱི་འོད་དང་ཀུན་ཏུ་འཇོམས། །ཚངས་པ་
སྲིད་པ་འཛིན་ལ་སོགས། །ཚངས་པ་འཁོར་དང་བཅས་པ་ལ། །ཕྱག་འཚལ་་་་་་
• 272 •



བསྟོད་དེ་མཆོད་པ་འབུལ། །སོ་སོ་སོ་སོར་གཏོར་མ་ཕུལ་བ་འདི། །རབ་ཏུ་་་་
དགྱེས་པའི་ཡིད་ཀྱིས་བཞེས་ནས་ཀྱང་། །ཞེས་པ་ནས། །བདག་གི་ལས་ཀྱི་འབྲས་
བུ་མཆིས་པར་མཛོད། །ཅེས་པའི་བར་འོག་མ་ཀུན་ལ་འགྲེ། ཚད་མ་མཆིས་པའི་
གཏོར་མ་འབུལ་བ་ནི། ཟས་སུ་འཕྲེང་བ་ཟ་བ་རྣམས་ལ། རུ་རཀྵ་བོ་དྷི་ཙིལ་༌་་
སོགས་པ་ལ། གཞི་བླངས་པའི་གཏོར་མ་འདི་འབུལ་བས་དགྱེས་པར་གྱུར་ཅིག
འཇིག་རྟེན་ན་དཀོན་པའི་སྨན་དང་སྙིང་པོ་ལ་སྤྱོད་པར་གྱུར་ཅིག འཕྲིན་ལས་་་
བཅོལ་བ་ནི། བགེགས་ཐམས་ཅད་ཞི་བ་དང་། ནད་ཐམས་ཅད་བཟློག་པ་དང་།
བར་ཆད་ཐམས་ཅད་བསལ་བ་དང་། སྲོག་འཕྲོག་པ་རྣམས་བཟློག་ཏུ་གསོལ།
དྲུག་པ་ཡུལ་འཁོར་སྐྱོང་འཁོར་བཅས་ལ་བསྔོ་བ་ནི། ཨོགྷི་ཌ་རཥཱ་ཡེ་ས་པ་རི་ཝ་་
ར་ལ་སོགས་པ་དང་། ཤར་ཕྱོགས་རྒྱལ་པོ་ཡུལ་འཁོར་བསྲུང་། །བཙུན་མོ་རྡོ་རྗེ་
ཡང་ཆེན་མ། །འཁོར་ནི་དྲི་ཟ་མང་པོ་ལ། །སྲོག་འཕྲོག་ལ་སོགས་ཤུགས་ཆེན་་་་་
དང༌། །རྣལ་འབྱོར་གནོད་དང་ཆུ་སྐྱེས་དང་། །ཨུཏྤལ་དང་ནི་ཙནྡན་སོགས། །
ཟུར་ཕུད་ལྔ་པ་ལ་སོགས་ཏེ། །དྲི་ཟའི་རྒྱལ་པོ་འཁོར་བཅས་ལ། །ཕྱག་འཚལ་་་་
མན་འགྲེའོ། །ཚད་མ་མཆིས་པའི་གཏོར་མ་འདི། ཟས་སུ་སྲོག་འཕྲོག་པ་ལ་་་་་་
སོགས་པ་ལ། འོ་མ་དང་ཞོ་དང་ཟ་ར་ལ་གཞི་བླངས་པའི་གཏོར་མ། སྨན་དང་
བཅུད་དུ་སྦྱར་བ་འདི་འབུལ་བས་དགྱེས་པ་ཆེན་པོར་གྱུར་ཅིག འཕྲིན་ལས་སུ་་་
བཅོལ་བ་ནི། དྲི་ཟའི་གདོན་བཟློག་པ་དང་། ཚེ་སྲོག་གི་བར་དུ་གཅོད་པ་ཐམས་
ཅད་ཟློག་ཏུ་གསོལ། བདུན་པ་འཕགས་སྐྱེས་པོ་ལ་བསྔོ་བ་ནི། ཨོཾ་བི་རུ་ཌ་ཀ་ཡེ་
སྭཱ་ཧཱ་དང་། ལྷོ་ཕྱོགས་རྒྱལ་པོ་འཕགས་སྐྱེས་པོ། །བཙུན་མོ་རྡོ་རྗེ་འདུལ་མཁས་མ།།
འཁོར་ནི་གྲུལ་བུམ་མགུལ་མཛེས་དང་། །མགུལ་ངེས་དང་ནི་མ་ངེས་ལྡན། །
ཀུན་ཏུ་བལྟ་དང་མངོན་ཤེས་ལྡན། །བུམ་ལྟོ་ཅན་དང་འདོད་པའི་མཆོག །གྲུལ་
བུམ་རྒྱལ་པོ་འཁོར་བཅས་ལ། །ཚད་མ་མཆིས་པའི་གཏོར་མ་འདི། །ཟས་སུ་འབྲུ་
• 273 •



ཟ་བ་འཁོར་བཅས་ལ་བུ་རམ་ཤིང་ཐོག་ཏུ་རྟ་ཆི་སྒོག་ལ་གཞི་བླངས་ཏེ། སྨན་དང་
འབྲུ་རུ་སྦྱར་བ་འདི། གྲུལ་བུམ་འཁོར་བཅས་ལ་བསྔོས་པས་དགོས་པ་ཆེན་པོར་་
གྱུར་ཅིག འཕྲིན་ལས་སུ་བཅོལ་བ་ནི། གྲུལ་བུམ་གྱི་གདོན་ཚོགས་བཟློག་པ་དང་།
ཚེ་སྲོག་གི་བར་དུ་གཅོད་པ་རྣམས་བཟློག་ཏུ་གསོལ། བརྒྱད་པ་མིག་མི་བཟང་ལ།
ཨོ་བི་རུ་པཀྟ་ཡེ་སྭཱ་ཧཱ། ལ་སོགས་པ་དང་། ནུབ་ཕྱོགས་རྒྱལ་པོ་མིག་མི་བཟང་། །
བཙུན་མོ་རྡོ་རྗེ་མྱོས་བྱེད་མ། །ཀླུ་ཡི་རྒྱལ་པོ་རྣམ་འདུད་དང་། །པདྨ་ཆེན་པོ་རྒྱ་་
མཚོ་དང༌། །མ་དྲོས་འོད་ཟེར་རྒྱལ་བ་དང་། །གློག་ཆེན་འབྱིན་དང་རིན་ཆེན་་་་
དང༌། །སོག་མ་མེད་ལ་སོགས་པ་ལ། །ཕྱག་འཚལ X། །ཚད་མ་མཆིས X །
ཟས་སུ་སྐྱུག་པ་ཟ་བ་སྦྲང་རྩི་དང་བཅུད་དུ་སྦྱར་བ་ནི X །ཀླུ་ཡི་གནོད་ཚོགས་ཞི་་
བ་དང་། ཚེ་སྲོག་གི་བར་དུ་གཅོད་པ་བཟློག་ཏུ་གསོལ། །དགུ་པ་རྣམ་སྲས་ལ། །
ཨོ་བི་ཤ་ཝ་ཎ་ཡེ་སྭཱ་ཧཱ། བྱང་ཕྱོགས་རྒྱལ་ཆེན་རྣམ་ཐོས་སྲས། བཙུན་མོ་རིག་མ་
ཕྲེང་ལྡན་མ། །གནོད་སྦྱིན་རིགས་འཛིན་དགའ་རིང་པོ། །མིག་མི་བཟང་དང་ཉི་
སེང་གེ །སེངྒེ་དལ་རྡོབ་སེར་སྐྱ་དང་། །གནོད་སྦྱིན་དགའ་བོ་ལ་སོགས་པ། །
གནོད་སྦྱིན་འཁོར་དང་བཅས་པ་ལ X །ཟས་སུ་བདུག་པ་ཟ་བ་ཞེས་བྱ་བ་སྦྱར་་་་
སྤོས་དང་། དྲི་དང་འབྲུ་མར་བཅས་པ་འདི་བྱང་ཕྱོགས X །གནོད་སྦྱིན་གྱི་་་་་
གདོན་ཚོགས་བཟློག་པ་དང་། ནད་དང་གདོན་ཞི་བར་མཛོད་ཅིག །བཅུ་པ་་་་
ཤར་ཕྱོགས་བརྒྱ་སྦྱིན་ལ། ཨོཾ་ཨིཎྜ་ཡེ་སོགས་དང་། ཤར་ཕྱོགས་ལྷ་དབང་བརྒྱ་་་
སྦྱིན་དང༌། །དྲི་ཟའི་རྒྱལ་པོ་ཏམ་བུ་ར། །ཡིད་འོང་ཡིད་དག་ཡིད་དབྱངས་དང་།།
དབྱངས་སྙན་འཇམ་ལྡན་ཉི་ཟེར་དང༌། །ཡིད་འཕྲོག་གཙོ་བོ་ལ་སོགས་ལ། །ཕྱག་
འཚལ X །ཟས་སུ་མངལ་ཟ་བ་ཞེས་བྱ་བ་ལ། མངར་གསུམ་དང་རྩི་སྨན་དུ་སྦྱར་
བ་འདི་ཕྱོགས་སྐྱོང་དྲི་ཟ་འཁོར་དང༌ x །དྲི་ཟའི་གདོན་ཞི་བ་དང༌། ཚེ་སྲོག་་་་
སོགས་སོ། བཅུ་གཅིག་པ་མེ་ལྷ་ལ། ཨོཾ་ཨཀྵེ་སོགས་དང་། དྲང་སྲོང་མེ་ལྷ་བྱིན་
• 27A •



ཟ་དང་། །གནས་མཆོག་གནས་བརྟན་ཨ་ཀོ་ཊ། །འགེའུ་ཏ་མ་ཐོས་པའི་དཔལ། །
གར་ལེན་དང་ནི་ཕྲེང་བ་ཅན། །དྲང་སྲོང་དབང་བོ་ལ་སོགས་པ། །ཟས་སུ་་་་་
བསྲེག་བྱ་ཟ་བ་རྣམས་ལ་འབྲས་ཀྱི་ལག་པཎ་དང༌། འབྲུ་བཅུད་དུ་སྦྱར་བ་འདི་མེ་
ལྷ X །དྲང་སྲོང་གི་གདོན་བཟློག་པ་དང་། དགྲ་བགེགས་སོགས། བཅུ་གཉིས་་
གཤིན་རྗེ་ལ། ཨོཾ་ཡ་མ་ཡེ་སོགས། གཤིན་རྗེ་ལོང་བའི་རྒྱལ་པོ་དང༌། །དེད་་་་་་
དཔོན་རྗེ་མོ་སྲིང་མོ་དང་། །མ་མོ་དང་ནི་ལྷ་སྲིན་མོ། །དུས་མཚན་དང་ནི་ཤ་ཟ་
མོ། །གཤིན་རྗེའི་རིགས་ཀྱི་གདོན་རྣམས་ལ་ × །ཟས་སུ་ཤ་ཟ་བ་ཞེས་བྱ་བ་ལ་་་་
འབྲས་ཤ་བཙོས་པ་དང་། རྗེན་པ་ལ་སོགས་པའི་གཏོར་མ་འདི། གཤིན་རྗེ་་་་
འཁོར X །གཤིན་རྗེའི་གདོན་བཟློག་པ་དང་། ཕོལ་པོའི་རིགས་སྔགས་བཟློག་ཏུ་
གསོལ། བཅུ་གསུམ་པ་སྲིན་པོ་ལ། ཨོཾ་ནི་རི་ཏི་སོགས་དང་། བདེན་བྲལ་སྲིན་་
པོ་བུམ་སྣ་དང་། །གདོང་པ་བཅུ་པ་ཁྲོས་པའི་ཞལ། །མཆེ་བ་ཟངས་མདོག་དྲག་
པོ་ལ། །རབ་བལྟམས་དང་ནི་འཇིགས་པར་ལྟ། །སྲིན་པོ་དྲག་བྱེད་ལ་སོགས་པ། །
ཕྱག་འཚལ X །ཟས་སུ་རྐང་ཟ་ཞེས་བྱ་བ་ལ། རྐང་དང་རུས་པ་སྣ་ཚོགས་དང་་་་
འཁུར་བ་དང་བཅས་པ་འདི་སྲིན་པོ x །བདེན་བྲལ་སྲིན་པོའི་གདོན་ཚོགས་་་་་
བཟློག་པ་དང་། བདག་གི་སྲོག་གི་བར་ཆད་བཅུ་བཞི་པ་དབང་ཕྱུག་ལ། ཨོ་མཧཱི་
ཤཱ་རི་སོགས། དབང་ཕྱུག་མཧཱ་དེ་ཝ་དང་། །བཙུན་མོ་ཨུ་མ་དེ་མ་དང་། །
དགའ་བྱེད་དབང་ཕྱུག་བྷི་གི་རི། །ཚོགས་བདག་གཞོན་ནུ་གདོང་དྲུག་དང༌། །ས་
ཌ་ས་ལ་ནན་ཏི་ཀ མཧཱ་ཀ་ལ་ཤྭ་རི་སོགས། །ཕྱག་འཚལ X །ཟས་སུ་མེ་ཏོག་ཟ་
བ་ཞེས་བྱ་བ་ལ། ཆུ་དང་ཐང་ལས་སྐྱེས་པའི་མེ་ཏོག་དང་། །རྩི་དང་བཅུད་དུ་་་
སྦྱར་བ་འདི། །ལྷ་ཆེན་པོ་བརྒྱད་ལ （ །ལྷ་ཡི་གདོན་ཚོགས་ཞི་བ་དང་། །རིམས་
ནད་ཐམས་ཅད་བཟློག་ཏུ་གསོལ། །བཅོ་ལྔ་པ་ཀླུ་ལ། །ཨོཾ་ནཱ་ག་ར་ཛ་སོགས་དང་།
ཀླུ་རྒྱལ་དགའ་བོ་ཉེར་དགའ་བོ། །མཐའ་ཡས་འཇོག་པོ་སྟོབས་ཀྱི་རྒྱུ། །རིགས་་་
• 275 •



ལྡན་དུང་སྐྱོང་པདྨ་དང༌། ཆུ་ལྷ་ནོར་རྒྱས་ལ་སོགས་ལ X །ཟས་སུ་མཆིལ་མ་ཟ་་
བ་ཞེས་བྱ་བ་ལ། སྦྲང་རྩི་དང་བཅུད་དུ་སྦྱར་བ་འདི། ཀླུའི་རྒྱལ་པོ་ཆེན་པོ་་་་་
རྣམས་ལ། ཀླུའི་གདོན་ཚོགས་ཞི་བ་དང་། ཀླུའི་རིགས་སྔགས་བཟློག་ཏུ་གསོལ།
བཅུ་དྲུག་པ་རླུང་ལྷ་ལ། ཨོཾ་ཝ་ཡ་བཱ་ཡེ་སོགས་དང་། རླུང་ལྷ་བི་ཛི་རི་པ་དང་། །
ཕྲེང་བ་ཅན་དང་འཇིག་རྟེན་སྤྲིན། །རླུང་གི་ལྷ་དང་འཇིགས་བྱེད་དང་། །ཚངས་
ཆེན་དང་ནི་ཀུན་ཏུ་མགྱོགས། །རླུང་ལྷ་རྣམ་པར་འཐོར་བྱེད་དང་། །རླུང་ལྷའི་་
གནོད་སྦྱིན་ཚོགས་རྣམས་ལ X །ཟས་སུ་ལོ་ཐོག་ཟ་བ་ལ་འབྲས་ཀྱི་སྙེ་མ་དང་། །
ག་བུ་ལ་སོགས་པ་འབྲུ་བཟང་པོ་དང་བཅས་པ་འདི་རླུང་ལྷ X །རླུང་ལྷའི་གནོད་
པ་ཞི་བ་དང་། ལོ་ཉེས་ཀྱི་གནོད་པ་བཟློག་ཏུ་གསོལ། བཅུ་བདུན་པ་གནོད་སྦྱིན་
ལ། ཨོ་ཀུ་ཝེ་ར་ཡེ་སོགས་དང༌། །གནོད་སྦྱིན་རྒྱལ་པོ་ཀུ་བེ་ར། །འབྲོག་གནས་་་
མཆེད་ལྔ་གང་བ་བཟང་། །ནོར་བུ་བཟང་དང་ལག་བརྒྱ་པ། །ལྔ་རྩེན་ལྔ་སེར་་་་་
ཚིག་ལྔ་སེར། །གནོད་སྦྱིན་རྒྱལ་པོ་ཐམས་ཅད་ལ X །ཟས་སུ་གཏོར་མ་ཟ་བ་ཞེས་
བྱ་བ་ལ་འཁུར་བ་སྣ་ཚོགས་དང་སྤྱན་གཟིགས་དང་བཅས་པ་འདི་གནོད་སྦྱིན་་་་་
as X 15555 TẤT 551 55T6T K55555
པའི་རྐྱེན་ངན་པ་ཐམས་ཅད་བཟློག་ཏུ་གསོལ། བཅོ་བརྒྱད་པ་འབྱུང་པོ་ལ། ཨོཾ་
བྷུ་ཏ་ཨ་ཏི་པ་ཡེ་སོགས་དང་། འབྱུང་པོའི་བདག་པོ་དབང་ལྡན་དང་། །ལོག་་་་
འདྲེན་སྣ་འདྲེན་མདུང་ཐུང་དང་། །གཤོལ་མདའ་ཅན་དང་གཏུན་ཤིང་ཅན། །
འཁྲུག་བྱེད་སྒྲ་གྲགས་ཡང་དག་འགུགས། །འབྱུང་པོ་འཁོར་གཡོག་བཅས་ལ་་་་་
སོགས། །ཟས་སུ་མི་གཙང་ཟ་བ་རྣམས་ལ་སྒོག་བཙོང་། ལ་ཕུག་ལ་སོགས་པ་རྒྱུ་
རྐྱེན་དང་བཅས་འདི་འབྱུང་པོ་འཁོར་བཅས × །འབྱུང་པོའི་གདོན་ཞི་བ་དང་།
བགེགས་ཀྱི་བསམ་པ་ངན་པ་རྣམས་བཟློག་ཏུ་གསོལ། བཅུ་དགུ་པ་གཟའ་བརྒྱད་
ལ། ཨོཾ་སརྦ་གྲ་ཧེ་སོགས་དང་། གཟའི་རྒྱལ་པོ་པ་ཏྲ་དང༌། །ཟླ་བ་ཉི་མ་་་་་
• 276 •



གཟའ་ལྷག་དང་། །པ་བ་སངས་དང་ཕུར་བུ་དང༌། །སྤེན་པ་དང་ནི་མིག་དམར་
དང་། །སྒྲ་གཅན་འཛིན་པ་ལ་སོགས་ལ X །ཟས་སུ་ཚིལ་ཟ་བ་ལ། ཕྱི་ཚིལ་དང་
ནང་ཚིལ་དང་བཅུད་དུ་སྦྱར་བ་འདི། གཟའ་ཆེན་པོ་བརྒྱད་ལ X །གཟའི་གནོད་
པ་དང་མཚན་མ་ངན་པ་ཐམས་ཅད་བཟློག་ཏུ་གསོལ། ཉི་ཤུ་པ་རྒྱུ་སྐར་ལ། ཨོ་་
སརྦ་ནཀྵ་ཏྲ་སོགས་དང༌། སྨིན་དྲུག་དང་ནི་སྣར་མ་དང་། མགོ་དང་ལག་དང་་་་
ནམ་སོ་དང་། །རྒྱལ་དང་སྐག་ལ་སོགས་པ་ཡི། རྒྱུ་སྐར་ཉི་ཤུ་རྩ་བརྒྱད་ལ X།
ཟས་སུ་འབྲས་བུ་ཟ་བ་ལ། དཀར་གསུམ་མངར་གསུམ་འབྲུ་སྣ་ཚོགས་དང་བཅས་
པ་འདི X །རྒྱུ་སྐར་གྱི་གནོད་པ་ཐམས་ཅད་བཟློག་ཏུ་གསོལ། ཉེར་གཅིག་པ་ས་་་
བདག་ལ། ཨོ་བྷུ་མ་པ་ཏི་སོགས་དང༌། །ས་བདག་རྒྱལ་པོ་ཕག་མགོ་ཅན། །ས་་་
བདག་ཧང་ཕན་ཐེ་སེ་དང་། །བེ་སྣ་ལག་ཆེན་ཙིང་ཀུ་དང་། །ཙང་ཀུན་འཁོར་་་
དང་ས་ཏི་ལ། །ས་བདག་བརྟན་པ་ལ་སོགས་ལ། ཟས་སུ་སྣབས་ཟ་བ་རྣམས་ལ།
བྱ་མོའི་སྒོ་ང་ལ་སོགས་པའི་རྒྱུ་དང་སྦྱར་བ་འདི། ས་བདག་ཐེ་སེ་སོགས་ས་བདག་
གི་གདོན་བཟློག་པ་དང་། ས་བདག་འཁོར་དང་བཅས་པས་ཚེ་དང་དབང་ཐང་་
འཕེལ་བར་མཛད་དུ་གསོལ། ཉེར་གཉིས་པ་ལྷ་མ་ཡིན་རྣམས་ལ་བསྔོ་བ་ནི། ཨོཾ་
ཨ་སུ་རེ་སོགས་དང་། ལྷ་མིན་རྒྱལ་པོ་ཐག་བཟང་རིས། །རབ་སིམ་དང་ནི་ཞི་
བའི་མཆོག །ཐག་སྲིང་དང་ནི་ཁྲ་ཆེན་པོ། །དུས་ཀྱི་འཁོར་དང་དྲི་མེད་པོ། །ལྷ་
མིན་རྒྱལ་པོ་ཐམས་ཅད་ལ། །ཕྱག་འཚལ × །སོ་སོར X། ཚད་མ་མཆིས་པའི་
གཏོར་མ་འདི། ཟས་སུ་རྣག་ཟ་བ་རྣམས་ལ་ཤ་སུམ་པ་དང་རུལ་བ་ལ་སོགས་པ་
ལ་རྒྱུ་རྐྱེན་སྦྱར་བ་འདི། ལྷ་མ་ཡིན་འཁོར་དང་བཅས་པ་ལ། བསྔོས་པས་དགྱེས་
པ་ཆེན་པོར་གྱུར་ཅིག འཕྲིན་ལས་སུ་བཅོལ་བ་ནི། ལྷ་མ་ཡིན་གྱི་གདོན་ཞི་བ་་་
དང་། ལོ་སྐེག་དུས་སྐག་བདུད་སྐེག་ཁྲམ་སྐེག་ལ་སོགས་པའི་སྐེག་ཐམས་ཅད་་་་
བཟློག་ཏུ་གསོལ། གཏོར་མ་ཉེར་གསུམ་པ་མིའམ་ཅིའི་རྒྱལ་པོ་ལ་བསྔོ་བ་ནི། ཨོཾ་
• 277 •



ཀི་ན་རེ་བྱཱ་སོགས་དང་། མིའམ་ཅིའི་རྒྱལ་པོ་ལྗོན་པ་དང་། །ཆོས་རྒྱལ་ཆོས་སྐྱོང་
ཆོས་བཟང་དང་། །ཆོས་ལ་སྟོང་བྱེད་མིག་ལྡན་དང་། །ལྷ་མིན་ཕུང་བྱེད་ལ་་་་་
སོགས་པ། །མིའམ་ཅིའི་རྒྱལ་པོ་འཁོར་བཅས་ལ། ཕྱག་འཚལ × །སོ་སོར་འགྲེ།
ཚད་མ་མཆིས་པའི་གཏོར་མ་འདི། ཟས་སུ་ངར་སྣབས་ཟ་བ་རྣམས་ལ་བྱ་ཕོ་ལས་
བྱུང་བའི་སྒོ་ང་འདི། མིའམ་ཅིའི་རྒྱལ་པོ་འཁོར་དང་བཅས་པ་ལ་བསྔོས་པས།
དགྱེས་པ་ཆེན་པོར་གྱུར་ཅིག འཕྲིན་ལས་སུ་བཅོལ་བ་ནི། མིའམ་ཅིའི་གདོན་་་་
བཟློག་པ་དང་། གཞན་གྱི་སྦྱོར་བ་ངན་པ་དང༌། མཐུ་དང་བྱད་ཐམས་ཅད་་་་
བཟློག་ཏུ་གསོལ། གཏོར་མ་ཉེར་བཞི་པ་མ་མོ་འཁོར་དང་བཅས་པ་ལ་བསྔོ་བ་ནི།
ཨོཾ་མ་ཏྲི་ག་ནེ་བྱ་སོགས་དང་། མ་མོ་ཆེན་མོ་འཛིན་མ་ཀ །རྡོ་རྗེ་གཞོན་ནུ་ལུ་གུ་
རྒྱུད། །པདྨའི་མིག་དང་རིག་སེར་ཕྲེང་། །རྡོ་རྗེ་ཤུགས་ལྡན་མདངས་ལྡན་མ། །
རྡོ་རྗེ་པད་མའི་འོད་འཕྲེང་མ། མ་མོའི་གདོན་ཚོགས་ཐམས་ཅད་ལ། །ཕྱག་་་་་
འཚལ （ །སོ་སོར་འགྲེ། ཚད་མ་མཆིས་པའི་གཏོར་མ་འདི། ཟས་སུ་ཞག་ཟ་བ་
རྣམས་ལ་ཞག་དང་བཅུད་དུ་སྦྱར་བ་འདི། མ་མོ་འཁོར་དང་བཅས་པ་ལ་བསྔོས་
པས། དགྱེས་པ་ཆེན་པོར་གྱུར་ཅིག འཕྲིན་ལས་སུ་བཅོལ་བ་ནི། མ་མོའི་་་་
གདོན་བཟློག་པ་དང་། བདག་གི་སྲོག་གཅོད་པའི་སྡུག་བསྔལ་ཞི་བར་མཛད་དུ་་
གསོལ། གཏོར་མ་ཉེར་ལྔ་པ་མཁའ་འགྲོ་མ་འཁོར་དང་བཅས་པ་ལ་བསྔོ་བ་ནི།
ༀ་ཊ་ཀི་ནི་སོགས་དང༌། །མཁའ་འགྲོ་མ་ཚོགས་དང་བེ་ཏི་ར། །པདྨ་ཀ་ཏྲི་པུ་
ཀ་རི། །བི་ཧ་ས་ལེ་བི་མ་ཀ །བ་ཀ་ཏ་ར་ཏ་བུ་ཀ །མཁའ་འགྲོ་འཁོར་དང་་་་
བཅས་པ་ལ། །ཕྱག་འཚལ > །སོ་སོར་འགྲེ། །ཚད་མ་མཆིས་པའི་གཏོར་མ་འདི།
ཟས་སུ་ཁྲག་འཐུང་བ་རྣམས་ལ་ཁྲག་སྣ་མང་པོའི་གཏོར་མ་འདི། མཁའ་འགྲོ་་་་
རྣམས་ལ་ཕུལ་བས། དགྱེས་པ་ཆེན་པོར་གྱུར་ཅིག འཕྲིན་ལས་སུ་བཅོལ་བ་ནི།
མཁའ་འགྲོ་མའི་གདོན་ཚོགས་ཞི་བ་དང་། བདག་ཅག་གི་མདངས་འཕྲོག་པ་་་་་་
• 27 •



རྣམས་བཟློག་ཏུ་གསོལ། གཏོར་མ་ཉེར་དྲུག་པ་ཆུ་ལྷ་འཁོར་དང་བཅས་པ་ལ་་་་་
བསྔོ་བ་ནི། ཨོཾ་ཝ་རུ་ཎ་བྱ་སོགས་དང་། །ཀླུ་ཡི་རྒྱལ་པོ་ཆེན་པོ་ནི། །གངྒའི་ལྷ་་་
དང་སིན་དྷུའི་ལྷ། །བྱམས་ལྡན་ལྷ་དང་དབྱངས་ཅན་ལྷ། །ཟླ་བ་ཅན་དང་ཡ་་་་
མུན་ཏེ། །ཀུན་གྱི་ལྷ་དང་འགྱོགས་ཆེན་ལྷ། །མཚོ་སྟེང་ལྷ་ལ་སོགས་པ་ལ། །ཕྱག་
འཚལ X །སོ་སོར X །ཚད་མ་མཆིས་པའི་གཏོར་མ་འདི། །གཏོར་ཁུང་ནས་་་
འབབ་པ་འཐུང་བ་རྣམས་ལ། ཆུ་སྣ་མང་པོ་དང་བཅུད་དུ་སྦྱར་བ་འདི། ཆུ་ཀླུང་
གི་ལྷ་འཁོར་དང་བཅས་པ་རྣམས་ལ་ཕུལ་བས། དགྱེས་པ་ཆེན་པོར་གྱུར་ཅིག
འཕྲིན་ལས་སུ་བཅོལ་བ་ནི། ཆུ་ལྷའི་གདོན་ཞི་བ་དང་། བདག་གི་ཚེ་སྲོག་གི་་་་
བར་དུ་གཅོད་པ་བཟློག་ཏུ་གསོལ། གཏོར་མ་ཉེར་བདུན་པ་ནམ་མཁའ་ལྡིང་ལ་་
བསྔོ་བ་ནི། །ཨོ་ག་རུ་ཊ་བྱ་སོགས་དང་། ནམ་མཁའ་ལྡིང་གི་རྒྱལ་པོ་ནི། །
གསེར་མིག་ཅན་དང་ཡན་ལག་འདུད། །རྣམ་འདུད་དང་ནི་འཇིགས་པར་འགྲོ། །
འདབ་བརྒྱ་དང་ནི་གཙུག་ཕུད་ཅན། །ཤུགས་ལྡན་བཟང་དང་ཡན་ལག་བཟང༌། །
མཁའ་ལྡིང་འཁོར་དང་བཅས་པ་ལ། །ཕྱག་འཚལ X །སོ་སོར་འགྲེ། ཚད་མ་་་
མཆིས་པའི་གཏོར་མ་འདི། ཟས་སུ་བཙས་པ་ཟ་བ་རྣམས་ལ། བུ་རམ་དང་ཤིང་
ཀུན་དང་སྦྱར་བ་འདི། མཁའ་ལྡིང་གི་རྒྱལ་པོ་འཁོར་དང་བཅས་པ་ལ། ཕུལ་བས་
དགྱེས་པ་ཆེན་པོར་གྱུར་ཅིག འཕྲིན་ལས་སུ་བཅོལ་བ་ནི། ནམ་མཁའ་ལྡིང་གི་་
གདོན་ཞི་བ་དང་། བདག་གི་ཚེ་སྲོག་གི་བར་ཆད་བཟློག་ཏུ་གསོལ། གཏོར་མ་་་
ཉེར་བརྒྱད་པ་སྲིང་མོ་བཞི་མིང་པོ་དང་བཅས་ལ་བསྔོ་བ་ནི། ཨོ་ཙ་ཏུ་ར་བྱོ
སོགས་དང་། རྣམ་པར་རྒྱལ་བའི་མི་ཕམ་པ། །གཞན་གྱིས་མི་ཐུབ་དྲིལ་བུ་མ། །
སྦྲང་རྩིར་བྱེད་དང་སྦྲང་རྩིར་སྤྱོད། །རྣམ་པར་རྒྱལ་མ་འཁོར་བཅས་ལ། །ཕྱག་་་
འཚལ X །སོ་སོར་འགྲེ །ཚད་མ་མཆིས་པའི་གཏོར་མ་འདི། ཟས་སུ་གཅིན་་་་
འཐུང་བ་རྣམས་ལ། རྒུན་ཆང་དང་འབྲས་ཆང་ལ་སོགས་པ་བཅུད་དུ་སྦྱར་བ་འདི།
• 279 ，



སྲིན་མོ་བཞི་མིང་པོ་དང་བཅས་པ་ལ་ཕུལ་བས། དགྱེས་པ་ཆེན་པོར་གྱུར་ཅིག
འཕྲིན་ལས་སུ་བཅོལ་བ་ནི། གཟའ་ཉེས་དང་འགོ་ཉེས་བྲེ་ཉེས་ལ་སོགས་པའི་་་་
གནོད་པ་ཐམས་ཅད་ཞི་བར་མཛད་དུ་གསོལ། གཏོར་མ་ཉེར་དགུ་པ་སྲིང་མོ་་་་
རྣམས་ལ་བསྔོ་བ་ནི། ཨོ་ར་ག་སིg་སོགས་དང་། རྣལ་འབྱོར་སྲིང་མོ་ནག་མོ་་་་
དང་། །མཚན་མོ་ནག་མོ་འཆི་བདག་མོ། །སྦལ་མིག་མོ་དང་རྟ་ནག་མོ། །སྲིན་་་
མོ་ག་མོ་གནོད་སྦྱིན་མོ། །བེ་ཅོན་ནག་མོ་ལ་སོགས་པ། །ཕྱག་འཚལ་བསྟོད་དེ་་་
མཆོད་པ་འབུལ། སོ་སོར་འགྲེ། ཚད་མ་མཆིས་པའི་གཏོར་མ་འདི། ཟས་སུ་་་
ལྷག་མ་ཟ་བ་རྣམས་ལ་རྫས་ཀུན་གྱི་ལྷག་མ་དང་བཅས་པ་འདི། སྲིང་མོ་འཁོར་་་་་
དང་བཅས་པ་ལ་བསྔོ་བས་དགྱེས་པ་ཆེན་པོར་གྱུར་ཅིག འཕྲིན་ལས་སུ་བཅོལ་བ་
ནི། སྲིང་མོའི་གདོན་ཚོགས་དང་མི་ནད་དང་ཕྱུགས་ནད་ཐམས་ཅད་བཟློག་ཏུ་་་
གསོལ། གཏོར་མ་སུམ་ཅུ་པ་ལྟོ་འཕྱེ་ལ་བསྔོ་བ་ནི། ལྟོ་འཕྱེའི་རྒྱལ་པོ་ཆེན་པོ་ནི། །
མགྱོགས་བྱེད་དང་ནི་དུ་བ་ཅན། །ལྭ་བ་ཅ་དང་ཧུ་དུ་ཀ །ཤུ་པ་ཀརྞ་རྣ་བ་ཅན། །
དཔུང་པ་དང་ནི་གཟི་བརྗིད་དང་། །ལྟོ་འཕྱེ་འཁོར་དང་བཅས་པ་ལ། ཕྱག་་་་་་
འཚལ་བསྟོད་དེ་མཆོད་པ་འབུལ། སོ་སོར་འགྲེ། ཚད་མ་མཆིས་པའི་གཏོར་མ་་
འདི། ཟས་སུ་དྲི་ཟ་བ་རྣམས་ལ་ག་བུར་གུར་གུམ་ཛ་ཏི་སུག་སྨེལ་ལ་སོགས་པ་ལ་
སྦྱར་བའི་དྲི་དང་སྨན་འདི། ལྟོ་འཕྱེ་འཁོར་དང་བཅས་པ་ལ་ཕུལ་བས་དགྱེས་པ་
ཆེན་པོར་གྱུར་ཅིག འཕྲིན་ལས་སུ་བཅོལ་བ་ནི། ལྟོ་འཕྱེའི་གདོན་བཟློག་པ་དང་།
བདག་ཅག་རྣམས་ཀྱི་གདོན་དང་བར་ཆད་ཞི་བར་མཛད་དུ་གསོལ། གཏོར་མ་སོ་
གཅིག་པ་ནི། སྔར་གྱི་དེ་དག་ཏུ་མ་འདུས་པ་འབྱུང་པོ་སྤྱི་ལ་ཆ་གསུམ་ནས་འབྱུང་
བའི་འབྱུང་གཏོར་ལྟར་བསྔོས་ལ་འཕྲིན་ལས་བཅོལ་ལོ། །གཏོར་མ་སོ་གཉིས་པ་ནི།
རིགས་དྲུག་ཐམས་ཅད་དང་། ཁྱད་པར་དུ་གློ་བུར་དུ་ལྷགས་པ་རྣམས་ལ་བསྔོ་་་
བར་བྱ་ཞིང་། གཏོར་མ་སོ་གསུམ་པ་ནི་ཕྱོགས་བཞིའི་བགེགས་འཁོར་དང་བཅས་
• 280 •



པ་ལ་བསྔོ་བ་ནི། ཨོཾ་སརྦ་བིགྷན་ཧྥུ་སོགས་དང་། ཤར་ཕྱོགས་ཁམས་གསུམ་་་་་
བདག་པོ་སྟེ། །ལྷོ་ཕྱོགས་སྤྲིན་གྱི་སྒྲོན་མ་དང་། །ནུབ་ཕྱོགས་བགེགས་རྒྱལ་རྡོ་རྗེ་
དང་། །བྱང་ཕྱོགས་བྱི་ན་ཡ་ཀ་ལ། །ཕྱག་འཚལ་བསྟོད་དེ་མཆོད་པ་འབུལ། །སོ་
སོར་གཏོར་མ་ཕུལ་སོགས་འགྲེ། །བདག་གིས་དེ་རིང་ཁྱོད་མཆོད་ཀྱི། །སོང་ཞིག་
བགེགས་ཆེན་འགྲོ་བར་གྱིས། །ཕྱིན་ཆད་དེ་ལྟར་མ་བྱེད་ཅིག །ཁྱོད་ཀྱི་སྟོབས་་་
དང་རྩལ་མཐོང་ན། །ཁྱོད་ནི་བགེགས་ཀྱང་བྱེད་པར་ནུས། །ཁྱོད་ནི་ལྷ་ཡི་སྤྲུལ་
པ་སྟེ། །ཁྱོད་ནི་བགེགས་བྱེད་མི་ནུས་མིན། །སྔོན་ཆད་མཆོད་སྦྱིན་མ་ཐོབ་པས། །
དེ་རིང་བདག་གིས་མཆོད་བྱས་ཏེ། །མེ་ཏོག་ཕྲེང་བ་སྤོས་དང་དྲི། །མར་མེ་ཞལ་
ཟས་འདི་རྣམས་ལ། །བགེགས་ཀྱི་རྒྱལ་པོ་འགྲོ་བར་གྱིས། །སྔོན་གྱི་ལན་ཆགས་་་
ཡོད་ན་ཡང་། །མཆོད་སྦྱིན་འདི་ཡིས་མགུ་བར་གྱིས། །དཀོན་མཆོག་གསུམ་གྱི་་་
བཀའ་དག་དང་། །དམ་ཚིག་ཉམས་པའི་ཉེས་པ་ཡིས། །གནོད་པར་གྱུར་པ་མ་་
ལེགས་ཀྱི། །བགེགས་ཆེན་ཁྱོད་ནི་ད་སོང་ཞིག ཚད་མ་མཆིས་པའི་གཏོར་མ་འདི།
ཟས་སུ་ཤ་ཆང་སྒོག་བཙོང་དང་ཁྲག་ལ་གཞི་བླངས་པ་འདི་བགེགས་ཆེན་པོ་བཞི་་
ལ་བསྔོས་པས་དགྱེས་པ་ཆེན་པོར་གྱུར་ཅིག འཕྲིན་ལས་སུ་བཅོལ་བ་ནི། ཕྱོགས་
བཞིའི་བགེགས་ཚོགས་ཞི་བ་དང་། བགེགས་རིགས་ཐམས་ཅད་ཀྱི་བསམ་སྦྱོར་་་
ངན་པ་ཐམས་ཅད་བཟློག་ཏུ་གསོལ། གཏོར་མ་འདིའི་ལས་ཚོགས་རྣམས་བསྙེན་
སྒྲུབ་དང་སྦྱིན་བསྲེག་གི་ཚད་ནི། སྙིང་པོ་འབུམ་བཞི་དང་། ཐམས་ཅད་་་་་་
འཇོམས་པའི་སྔགས་རིང་ཁྲི་ཕྲག་གཅིག་ཡིན་ཞིང༌། །སྦྱིན་བསྲེག་ཁྲི་ཚོ་བཞི་དང་
སྟོང་ཕྲག་བཞི་བྱ་དགོས་པ་མངོན་ཏེ། དེ་མི་ལྕོགས་ན་གཟུངས་ཐུང་འབུམ་ཕྲག་་
གཅིག་དང་། ཐམས་ཅད་འཇོམས་པའི་སྔགས་སྟོང་ཕྲག་བཞི་སོང་བ་ནས་སྔགས་
ཀྱི་མཚོ་མ་སྐམ་ཙམ་གྱི་གཟུངས་ཐུང་བརྒྱ་རྩ་རེ། ཐམས་ཅད་འཇོམས་པའི་སྔགས་
ཉི་ཤུ་རྩ་རེ་བཟླ་ཞིང་། ཕྱག་རྡོར་གྱི་སྔགས་འབུམ་ཕྲག་བཞིའི་རྗེས་ལ། ཞག་རེར་
• 28| •



བརྒྱ་རྩ་རེ་བཟླས་པ་ནི་སྔོན་དུ་བསྙེན་པའོ། །སྦྱིན་བསྲེག་ཚར་ཉི་ཤུ་རྩ་གཅིག་ཕར་
ཆད་ཅི་གྲུབ་བྱེད་གལ་ཆེའོ། །ཉི་ཟླ་གཟས་བཟུང་བ་དང༌། དབྱར་དགུན་ཉི་མ་་
ལོག་པའི་བར་དུ་ཞག་རེ་དྲག་ལས་སྤོ། ཚེས་དགུ་གསུམ་དང་དྲག་གཟའ་ཡོད་་་་
པའི་ཉིན་མཚན་ལ་དྲག་ལས་བྱ། བདེན་པ་བརྡར་བའི་རྗེས་ལ། གང་ཞིག་་་་་་
མཚན་མོ་རྒྱུ་བ་ཡི། དང་རྒྱན་གྱིས་བརྒྱན་པར་བྱས་ཀྱང་། རྣམས་ཀྱི་འབྱུང་པོ་་་
ཀུན་ལ་བཀའ་བསྒོ་སྟེ། དུས་ནི་རླུང་གི་དུས་སུ་དགོང་མོ་བཏང་། བིཊྚི་རྒྱུ་བའི་
དུས་ལ་རྒྱུ་བའི་ཕྱོགས་ནས་བཏང་ཞིང་། གཏོར་མ་ལ་ཁ་ཐུག་མེད་པ་གལ་ཆེའོ། །
སྔོན་ལ་འབྱུང་པོ་ཐམས་ཅད་ཀྱི་གཏོར་མ་ཁྱེར། དེ་ནས་ལེགས་ལྡན་གྱི་གཏོར་མ་
ཁྱེར། སློབ་དཔོན་གྱིས་རྡོ་རྗེ་སྡིགས་མཛུབ་བྱས་ལ་པཎ་ཚུལ་བྱེད་ཅིང་། གཏོར་
མ་གཉིས་ཀྱི་བར་དུ་མི་གཞན་མ་ཚུད་པ་བྱེད། གྲོགས་རྣམས་ཕྱག་རྡོར་གྱི་སྔགས་
བཟླ་ཞིང༌། བསྲུང་འཁོར་དང་ལྷའི་རྒྱལ་གསལ་བའི་སྒོ་ནས་རྔ་ནང་ནས་བརྡུང་་
ཞིང་འགྲོ། གཏམ་གཞན་ནང་དུ་མ་སླེབས་བར་མ་སྨྲ། ཆོས་གོས་ཞུས་པ་དང་།
ལྷམ་སྒྲོག་གྲོལ་བ་སོགས་བྱུང་ན། གཏོར་མ་ཕྱིར་སྐྱར་ལ་གདབ། སྡེབས་པའི་་་་
དུས་ཡུལ་དེའི་གཞི་བདག་དང་། ཉི་ཟླ་ཟེར་ལ་གདོང་གཏད་ནས་མི་རྡེབ།
མཆོད་རྟེན་སོགས་སྐུ་གསུང་ཐུགས་རྟེན་འདུག་ན། རང་གི་རྒྱབ་ཏུ་བཞག་ལ་་་་་
གདབ། གནོད་བྱེད་བགེགས་ཡོད་ན་ཡིད་ཀྱིས་བཀུག་པས་ཆོག་གི། ངག་ཏུ་་་་་
འདོན་མི་འཚལ། བདེན་པ་བདར། གཡོན་རྐྱང་གིས་རྐང་པ་གཡོན་གྱི་གཏོར་མ་
སྣོད་བཅས་བརྡེབས་པ་དང་དུས་མཉམ་དུ་མནན་ལ། ཐམས་ཅད་འཇོམས་པ་་་
སྔགས་ཚར་གཅིག ཕྱག་རྡོར་གྱི་སྔགས་ཚར་བདུན་བཟླས། ནི་བ་ར་ཡ། ཧཱུཾ་བྷ་
ཡ་ཧཱུྃ་ཕཊ། ཅེས་བཟླས། དེ་ནས་ཐམས་ཅད་འཇོམས་པའི་སྔགས་དང་ཡིག་བརྒྱ་
བཟླ་ཞིང་། བསྲུང་འཁོར་གྱི་དམིགས་པ་བརྟན་པོ་བསྒོམ་ཞིང་། ཕྱིར་མིག་མི་་་
བལྟ་བར་སློབ་དཔོན་གྱི་རྟིང་མནན་ནས་ནང་དུ་འོང་། མཆོད་བསྟོད་བྱ། ལག་
• 282 •



ཏུ་མེ་ཏོག་ཐོགས་ནས་བསྟོད་པ་བྱེད་ཅིང་། དཀྱིལ་འཁོར་དང་སྐུ་སོགས་་་་་
བསྐོར་བ་བྱེད། ནད་གདོན་སོགས་ཞི་བའི་གསོལ་བ་གདབ། བཟོད་པར་གསོལ།
ཡེ་ཤེས་པ་གཤེགས། དམ་ཚིག་པ་བསྡུ། བཀྲ་ཤིས་རྒྱས་པར་བྱའོ། དེ་ལྟར་བྱས་
པས་ནད་གདོན། ཕྱུགས་ནད་རྨི་ལམ་ངན་པ། ལྟས་ངན་པ། བྱད་ཁ་ཕུར་ཁ་ཕ་
རོལ་གྱི་དམག་ཚོགས་ཞི་བ་དང་། ཆར་ཆུ་དུས་སུ་འབབ་པ་དང་། ལོ་ཏོག་དང་
འབྲུ་སོགས་རྒྱས་པ་དང་། མི་ཕྱུག་འཕེལ་བར་བཤད་དོ། ཙནྡྲ་གོ་མིས་འཕགས་
མ་ལ་རྗེས་སུ་གནང་བ་དངོས་སུ་ཐོབ་ནས་མཛད་པའི་གཏོར་ཆོག་བཞིན་མང་དུ་་
ཐོས་པ་བཟང་པོ་བཀྲ་ཤིས་ཀྱིས་སྦྱར་བ་རབ་བྱེད་སོ་དགུ་པའོ།། །
ལྷ་ཡི་རྒྱལ་པོ་རབ་དགའ་ནི། །བཙུན་མོ་ཨུ་མ་དེ་མ་སོགས། །འཇིག་རྟེན་་
དྲེགས་པའི་སྡེ་ཚོགས་ལ། །མཆོད་ཅིང་བསྟོད་དེ་ཕྱག་ཀྱང་འཚལ། །ཀླུ་རྒྱལ་དགེ་
བའི་ངང་ཚུལ་ཅན། །འབྱུང་བ་བཞི་ལས་གྱུར་པ་ཡི། །རིགས་བཞི་གདུག་པའི་ཀླུ་
ཚོགས་ལ། །འགྲེ། རྡོ་རྗེ་གནོད་སྦྱིན་ལུས་ངན་པོ། །ཡཀྵ་མེ་དབལ་འཇིགས་པའི་
གཟུགས། །གནོད་སྦྱིན་གདོན་གྱི་ཚོགས་བཅས་ལ། །འཇིག་རྟེན་དྲི་ཟའི་གཟུགས་
རྣམས་ལ། །ཟུར་ཕུད་ལྔ་པ་ལ་སོགས་པའི། །དྲི་ཟའི་གདོན་གྱི་ཚོགས་བཅས་ལ། །
ལྷ་མིན་རྒྱལ་པོ་ཐག་བཟང་རིས། །ལས་ཀྱི་དབང་གིས་རྩོད་པ་ཆེ། །ལྷ་མིན་་་་་
གནོད་སྦྱིན་ཚོགས་བཅས་ལ། །X ནམ་མཁའ་ལྡིང་གི་རྒྱལ་པོ་ནི། །གསེར་གྱི་་་
མདོག་ཅན་རིན་ཆེན་གདན། །མཁའ་ལྡིང་གདོན་གྱི་ཚོགས་བཅས་ལ། །འགྲེ།
མིའམ་ཅི་ཡི་རྒྱལ་པོ་ནི། །དཔག་བསམ་ཤིང་གི་མངའ་མཛད་ཅིང་། །མིའམ་ཅི་་
ཡི་གདོན་ཚོགས་ལ། །འགྲེ། ལྟོ་འཕྱེ་ཆེན་པོའི་རྒྱལ་པོ་ནི། །སྦྲུལ་གྱིས་ལུས་རྒྱན་
ཆུ་སྲིན་གདན། །ལྟོ་འཕྱེའི་གདོན་གྱི་ཚོགས་བཅས་ལ། །མཆོད་ཅིང་བསྟོད་དེ་་་
ཕྱག་ཀྱང་འཚལ། དགེའོ།།
གདུགས་དཀར་གྱི་སྒོ་ནས་འཕྲུལ་འཁོར་འཆིང་བར་འདོད་ན། དུར་ཁྲོད་་་
• 283 •



ཀྱི་རས་ལ་ཁྲག་དང་དུག་དང་། ལན་ཚྭ་དང་སྐྱེ་ལ་སོགས་པའི་ཁུ་བས། འཁོར་་
ལོ་རྩིབས་བརྒྱད་པ་མུ་ཁྱུད་རིམ་པ་གཉིས་པ་བྲིས་ཏེ། ལྟེ་བ་ལ་བསྒྲུབ་བྱའི་མིང་་་་
བྲིས་པའི་ཕྱི་རོལ་ཏུ། ཏདྱ་ཐཱ། ཨོཾ་ཨ་ན་ལེ། ཨ་ན་ལེ། བི་ཤ་དེ་བ་ཤ་དེ། བི་་
ར་བི་ར། བཛ྄དྷ་རིབྷནྡྷ་བྷནྡྷ་ནི། བཛྲ་པཱ་ནི་ཧཱུཾ་ཧཱུཾ་ཕཊ། ཧཱུཾ་བྷུ་བྷ ནྡྷ། ཆེ་གེ་མོ་
མ་ཡ་ཕཊ། ཅེས་བྲིས། རྩིབས་རྣམས་ལ་ཡང་སྔགས་སྤེལ་ཚིག་ཅན་བྲི། རིམ་པ་
གཉིས་པ་ལ་ཐམས་ཅད་འཇོམས་པའི་སྔགས་སྤེལ་ཚིག་དང་བཅས་པ་བྲི། དེ་ནས་
གྲོག་མཁར་གྱི་ས། བ་ལང་གི་ལྕི་བ། དགྲའི་རྐང་རྗེས་ཀྱི་ས། ཆུ་འགྲམ་གཉིས་་
ཀྱི་ས་ལ་དགྲ་བོའི་གཟུགས་བརྙན་བྱས། དེའི་སྙིང་གར་འཁོར་ལོ་བཅུག དང་པོ་
གྲུ་གསུམ་དུ་གཞུག་སྟེ། དེ་ནས་རང་ཉིད་ལྷའི་རྣལ་འབྱོར་རྫོགས་པར་བསྒོམ།
འཁོར་ལོ་བསྒྲུབ་བྱར་སྐྱེད་ལ། དེ་ནས་ཕྱག་རྒྱའི་ཚོགས་རྣམས་ཀྱི་ཕྱག་ན་ལྕགས་་
ཀྱུ་དང་ཞགས་པ་ཐོགས་པས་བསྒྲུབ་བྱ་བཀུག ལིང་ག་ལ་བསྟིམས། ལེགས་ལྡན་
ཚངས་པ་དབང་པོ་རྣམས་ལ་གཏོར་མ་ཕུལ་ནས། འདོད་པའི་དོན་ལ་གསོལ་བ་
གདབ། སྐབས་འདིར་ཁ་སྦྱོར་དབྱེ་བ་ཚུལ་བཞིན་བྱས། དེ་ནས་སྔགས་ལ་སྤེལ་་་
ཚིག་བཏགས་ནས་བཟླས་ཤིང་། གོང་ལྟར་ཕྱག་རྒྱས་བསྒྲུབ་བྱ་བཀུག་པར་བསམ།
ལིང་ག་འགུལ་བ་སོགས་ཀྱི་མཚན་མ་བྱུང་བ་དང་། ཐམས་ཅད་འཇོམས་པའི་་་་་
སྔགས་མང་པོ་བཟླས་རིང་སྔགས་བཅས། ཕུར་པས་གདབ་པར་བྱ། མཐར་ལིངྒ་
སྦྱིན་བསྲེག་བྱ་བའམ། ཡང་ན་ཆུ་མིག་གམ་རི་རྩེ་སོགས་སུ་དེའི་གཞི་བདག་ལ་་་་
གཏོར་མ་བྱིན། གྲོགས་བཅོལ། ལེགས་ལྡན་སོགས་ལའང་གཏོར་མ་ཕུལ་ནས།
འཕྲིན་ལས་བཅོལ་ཏེ་དང་པོ་གྲུ་གསུམ་འབྲུད་པའི་ནང་དུ་བཅུག བྱེ་མའམ་ཚེར་
མས་མནན། གཡམ་པ་ལ་རྡོ་རྗེ་རྒྱ་གྲམ་བྲིས་པས་མནན་ནས་སྦའོ། ལེགས་པར་་་་
གྲུབ་པའོ།།
བགེགས་བཟློག་པ་ནི། འཁོར་ལོ་སྔར་ལྟར་ལ་དབུས་སུ་འབྱུང་པོ། དེའི་་་
• 28{ •



མིང་དང་སྤེལ་ཚིག་ལ་ཆེ་གེའི་འབྱུང་པོ་མཱ་ར་ཡ་ཕཊ། འབྱུང་པོའི་གཟུགས་གྲོག་
མཁར་ས་དང་། དུར་ཁྲོད་ཀྱི་ཐལ་བ། ཆུ་གྲམ་ས་ལ་བྱས་པའི་སྙིང་གར་བཅུག
རང་གི་ཐུགས་ཀའི་ས་བོན་ལས་ཕྱག་རྒྱའི་ཚོགས་སྤྲོས་པས། བསྒྲུབ་བྱ་སྔར་ལྟར་་་
རླུང་གི་དཀྱིལ་འཁོར་ལ་བསྐྱོན་པའི་རྔ་མོང་ལ་བསྐྱོན་ནས་བཀུག་སྟེ། གཟུགས་ཀྱི་
སྙིང་གར་བཅུག དེ་ལ་ཆས་གྲིབ་དྲེས་མ་དཀྲིས་ལ་ཐོད་པའི་ཁམ་ཕོར་སོ་ཁ་སྦྱར་
དུ་བཅུག ལེགས་ལྡན་སོགས་ལ་གཏོར་མ་ཕུལ་ནས། ལྷ་ཁང་གི་ཐེམ་པའི་འོག་་
གམ། ལམ་རྒྱ་གྲམ་མམ། མཆོད་རྟེན་འོག་ཏུ་སྔར་ལྟར་སྦའོ།། །
ཕ་རོལ་གྱི་དམག་དཔུང་གཞོམ་པ་ནི། འཁོར་ལོའི་གཞི་སྔར་ལྟར་རམ།
རས་དམར་པོ་ལ་འབྲི་ལུགས་སྔར་བཞིན་ལ། དམག་མི་དེའི་དམག་དཔོན་དང་་་་
བསྲུང་བའི་མིང་དང་སྤེལ་ཚིག་ལ་བནྡ་ཡ་ནན་བྱ་བ་བྲིས། འཁོར་ལོ་ཡང་དམག་
དཔོན་དང་དེའི་བསྲུང་མར་བསྐྱེད། དགུག་གཞུག་གིས་དུས་དེའི་བསྲུང་མ་དང་
དམག་ཚོགས་རླུང་དཀྱིལ་ལ་བསྐྱོན་ནས་བཀུག་ལ་བསྟིམ་སྟེ་བཅིངས་ནས་འཐབ་
མཚམས་སུ་སྔར་ལྟར་མནན་པ་བྱའོ། ཡང་ན་ཤོག་བུ་ལ་གཟུགས་བྲིས། ལྷ་་་་
བསྐྱེད་དགུག་གཞུག་མཆོད་བསྟོད་བྱས། ཚངས་པ་ལེགས་ལྡན་སོགས་ལ་གཏོར་་
མ་ཕུལ། ཆེ་གེའི་དམག་དཔུང་ཆོམས། ཞེས་བསྐུལ་གསུམ་བྲིས། ལ་ལ་སྤྱི་གཙུག་
ཏུ་གདགས། ལ་ལ་གདུགས་དང་རྒྱལ་མཚན་གྱི་རྩེ་ལ་གདགས། རང་ལྷ་མོ་་་་་
འཁོར་བཅས་སུ་བསྐྱེད། ཕྱག་རྒྱའི་ཚོགས་དང་ཚངས་པ་སོགས་ཀྱིས་བསྐོར་བར་
དམིགས་ཏེ་དམག་དཔུང་གི་མདུན་དུ་འདུག་སྟེ། མཆོད་ཅིང་གསོལ་བ་གདབ་་་
པར་བྱའོ། དེས་དམག་ཚོགས་ཞི་བར་འགྱུར་རོ།། །
སེར་བ་བསྲུང་བར་འདོད་ན། འཁོར་ལོ་བརྒྱད་སྔར་ལྟར་བྲི་ཞིང་། ཁྱད་་
པར་མིང་ཡིག་ལ་སྡེ་བརྒྱད་དང་སེར་བ་གང་གི་གཏོང་བའི་འབྱུང་པོའི་མིང་སྤེལ་་་
ཚིག་ལ། མཱ་ར་ཡ་བནྟི་ཡ་ནན་བྱ་བ་བྲི། དགུག་གཞུག་གི་རྗེས་སུ་ཁམ་ཕོར་རམ་
• 285



ཐོད་པར་བཅུག་ནས། བསྲུང་བར་བྱ་བའི་ཡུལ་གྱི་ཕྱོགས་བཞི་དང་མཚམས་་་
བཞིར་སྔར་ལྟར་མནན། དེ་བདག་ཏུ་བཟུང་ལ་མཆོད་པ་བྱས་ལ་བཞག ཡུངས་
དཀར་ལ་སྔགས་འབུམ་ལ་སོགས་པ་བཟླས་ཏེ་བཞག ཚངས་པ་དང་ལེགས་ལྡན་
དང་སྣང་སྲིད་ལྷ་འདྲེ་བར་སྣང་གི་ལྷ། གནོད་སྦྱིན་ཡུལ་དེའི་ལྷ་ཀླུ་སོགས་ལ་་་་་
མཆོད་པ་གཏོར་མ་ཕུལ་ནས་གསོལ་བ་གདབ། གཟུངས་ལ་རྟག་ཏུ་མཆོད་པ་དང་
བཟླས་པ་བྱ། སྤྲིན་ལ་སོགས་པ་བྱུང་བའི་ཚེ། རང་ཉིད་ལྷའི་ང་རྒྱལ་བྱས།
ཐམས་ཅད་འཇོམས་པའི་སྔགས་ཡུངས་དཀར་དང་བཅས་པ་བར་སྣང་ལ་རྒྱབ་པས།
ཕྱག་རྒྱའི་ཚོགས་ཀྱིས་ནམ་མཁའ་གང་བར་བསམ། དེས་སེར་བ་ཐུབ་ངེས་སོ།།
ནད་རིམས་བསྲུང་བར་འདོད་ན། རིམས་གཏོང་བའི་ནད་བདག་ལ་མངོན་
རྟོགས་ཀྱི་སྔོན་འགྲོ་ལྟར་གཏོར་མ་འབུལ་བ་སོགས་མཚམས་བཅད་པར་བྱ།།
གདུགས་དཀར་གྱི་གཟུངས་བྲིས་པ། གྲོང་ཁྱེར་སོགས་བསྲུང་བྱའི་དབུས་སུ་་་་་
གདུགས་སམ་རྒྱལ་མཚན་གྱི་རྩེ་ལ་གདགས་མཆོད་པ་དང༌། ཚངས་པ་བརྒྱ་བྱིན་་
རྒྱལ་ཆེན་བཞི། ལེགས་ལྡན་རྣམས་ཀྱི་གཏོར་མ་བཞི་དང་། གཞི་བདག་ལ་་་་་
གཏོར་མ་བཤམ། རང་ཉིད་སྒྲུབ་ཐབས་བཞིན་བདག་བསྐྱེད་དང་མདུན་བསྐྱེད་་
སྒྲུབ་ནས་ཐུན་བཞིར་བཟླས་པ་དང་མཆོད་བསྟོད་བྱས། བུམ་པར་ཡང་ལྷ་མོ་་་་
བསྐྱེད། བུམ་ཆུས་དཀྲུས། བསྲུང་གདགས། གོང་གི་གཏོར་མ་རྣམས་བྱིན་རློབས་
དང་། འབུལ་བ་སྔོན་རྟོགས་དང་གཏོར་མ་ཆོག་བཞིན་དང་། གདོན་ལ་གཏོར་
མ་དང་ནད་བདག་ལ་གཏོར་མ་འབུལ་བ་ཐུན་བཞིར་བྱས། ནད་ཞི་བ་སོགས་ཀྱི་
གསོལ་གདབ་བྱ། བསྒྲུབ་བྱས་ཀྱང་ལྷ་མོ་འཁོར་བཅས་ལ་བསྐོར་བ་དང་། ཕྱག་
འཚལ་བ་དང་། མཆོད་པ་ཐུན་བཞིར་བྱའོ། །
་ འདི་ཡི་སྒོ་ནས་སྲིའུ་གསོ་བ་ནི། བུད་མེད་བུ་འདོད་པ་དེས་གཟུངས་འདི་་
བྲིས། གདུགས་སམ་རྒྱལ་མཚན་གྱི་རྩེ་ལ་གདགས། བུད་མེད་དེ་ཉིད་ལྷ་མོར་་་་་
• 286 •



བསྐྱེད་ནས་གཟུངས་ལ་མཆོད་བསྟོད་དང་བསྐོར་བ་བྱས། ཚངས་པ་དབང་པོ་་་
ལེགས་ལྡན་སོགས་ལ་གཏོར་མ་དང་མཆོད་པ་བྱས་ཏེ་བདག་ལ་བུའི་དངོས་གྲུབ་་་
བསྩལ་དུ་གསོལ། ཞེས་གསོལ་བ་གདབ་པར་བྱའོ། དེ་ལྟར་བྱས་ན་བུ་རྙེད་པར་
འགྱུར་རོ།། ་
དུས་མ་ཡིན་པར་འཆི་བ་བཟློག་པ་ནི། རང་ཉིད་ལྷ་མོ་འཁོར་བཅས་སུ་་་་
བསྐྱེད། འཆི་བདག་མདུན་དུ་གནས་པར་བསམ་ལ། ཕྱག་རྒྱའི་ཚོགས་ཀྱིས་འཆི་
བདག་དེ་ལ་ཕུར་བུ་སོགས་ཀྱིས་བསྣུན་ནས། ཕྱག་རྒྱའི་ཚོགས་རང་ལ་ཚུར་་་་་
བཞུགས་པས། བདག་གི་ལུས་ལ་ཡེ་ཤེས་ཀྱི་བདུད་རྩིས་གང་། ནད་ཐམས་ཅད་
དབང་པོའི་སྒོ་དང་བ་སྤུའི་སྒོ་ནས་དག་པར་བསམ་སྟེ། ཐམས་ཅད་འཇོམས་པའི་
སྔགས་བཟླས་པར་བྱའོ། །དེ་ནས་ལེགས་ལྡན་སོགས་ལ་གཏོར་མ་ཕུལ། བདག་
གི་འཆི་བདག་གཞོམ་པར་མཛད་དུ་གསོལ། ཞེས་གསོལ་གདབ་སོགས་ཐུན་དྲུག་ལ་
སོགས་པ་བྱས་པས། །འཆི་བ་ལས་གྲོལ་བར་འགྱུར་རོ།།
ནོར་ལ་སོགས་པའི་ཕྱུགས་ནད་བསྲུང་བར་འདོད་ན། ནད་བདག་འབྱུང་་
པོ་ལ་སྔོན་འགྲོ་ལྟར་གཏོར་མ་བྱིན་ནས། མཚམས་བཅད་པར་བྱ་སྟེ། རང་ཉིད་
ལྷ་མོ་འཁོར་བཅས་སུ་བསྐྱེད། མཆོད་བསྟོད་བྱས། དེ་ནས་ཕྱུགས་རྣམས་ལ་་་་་
ཐམས་ཅད་འཇོམས་པའི་སྔགས་ཀྱིས་བགེགས་སྐྲད་ཅིང་གཟིར། བསྲུང་འཁོར་་་
དགས། བུམ་ཆུས་ཁྲུས་བྱས། ནོར་སོགས་ཀྱི་ནད་ཞི་བའི་གསོལ་བ་གདབ།
ལེགས་ལྡན་ཚངས་པ་ནད་བདག་སོགས་ལ་གཏོར་མ་བྱིན། འཇིག་རྟེན་དང་་་་
འཇིག་རྟེན་ལས་འདས་པ་ལ་མཆོད་བསྟོད་བྱས། ཕྱུགས་རྣམས་དབེན་པར་་་་་
གནས་པར་བྱའོ།
དེ་ཉིད་གཟུགས་མཆོག་བྱེད་པར་འདོད་པས་ས་གཞི་ཆག་ཆག་གདབ། །
རྒྱས་པར་བྱེད་ན་གྲུ་བཞི་སྒོ་བཞི་པའི་དཀྱིལ་འཁོར་བྱ། འབྲིང་དུ་པདྨ་འདབ་་་་
• 287 •



བརྒྱད་བྱ། དེའི་དབུས་སུ་རིན་པོ་ཆེའི་ཁྲིའི་སྟེང་དུ་བུམ་པ་མཚན་ཉིད་དང་ལྡན་པ་
ཚུལ་བཞིན་དུ་བཤམས། མཆོད་པ་དང་གཏོར་མ། གཙོ་མོ་ལེགས་ལྡན་ཕྱོགས་་་་
སྐྱོང་གཞི་བདག་རྣམས་ཀྱི་གཏོར་མ་བཤམས། བདག་བསྐྱེད་སྒྲུབ་ཐབས་བཞིན་་
བསྐྱེད། མཆོད་བསྟོད་བཟླས་པ་ཚུལ་བཞིན་བྱས། བུམ་པ་བསང་སྦྱངས་བྱས།
སྟོང་པའི་ངང་ལས་ཧཱུྃ་ལས་རིན་པོ་ཆེ་ལས་གྲུབ་པའི་བུམ་པའི་རྣམ་པ་ལ། ནང་
ལྷའི་གཞལ་ཡས་ཁང་གྲུ་བཞི་སྒོ་བཞི་པ་ལ་སོགས་པའི་ནང་དུ་ལྷ་རྫོགས་པར་་་་་
བསྐྱེད་ནས་མཆོད་བསྟོད་བྱས། བཟླས་པ་བྱ་བ་ནི། བདག་འབྱུང་པོ་ལ་སྔོན་་་་་
འགྲོ་ལྟར་གཏོར་མ་བྱིན་ནས། མཚམས་ཀྱི་ནད་ཞི་བའི་གསོལ་བ་གདབ། ལེགས་
ལྡན་ཚངས་པ་ནད་བགད་སོགས་ལ་གཏོར་མ་བྱིན། འཇིག་རྟེན་དང་འཇིག་རྟེན་
ལས་འདས་པ་ལ་མཆོད་བསྟོད་བྱས། ཕྱུགས་རྣམས་དབེན་པར་གནས་པར་བྱའོ།
དེ་ཉིད་གཟུགས་མཆོག་བྱེད་པར་འདོད་པས་ས་གཞི་ཆག་ཆག་གདབ། ་རྒྱས་པར་
བྱེད་ན་གྲུ་བཞི་སྒོ་བཞི་པའི་དཀྱིལ་འཁོར་བྱ། འབྲིང་དུ་པདྨ་འདབ་བརྒྱད་བྱ།།
དེའི་དབུས་སུ་རིན་པོ་ཆེའི་ཁྲིའི་སྟེང་དུ་བུམ་པ་མཚན་ཉིད་དང་ལྡན་པ་ཚུལ་་་་་
བཞིན་དུ་བཤམས་ མཆོད་པ་དང་གཏོར་མ། གཙོ་མོ་ལེགས་ལྡན་ཕྱོགས་སྐྱོང་་་
གཞི་བདག་རྣམས་ཀྱི་གཏོར་མ་བཤམས། བདག་བསྐྱེད་སྒྲུབ་ཐབས་བཞིན་བསྐྱེད།
མཆོད་བསྟོད་བཟླས་པ་ཚུལ་བཞིན་བྱས། བུམ་པ་བསངས་སྦྱངས་བྱས། སྟོང་་་་
པའི་ངང་ལས་ཧཱུཾ་ལས་རིན་པོ་ཆེ་ལས་གྲུབ་པའི་བུམ་པའི་རྣམ་པ་ལ། ནང་ལྷའི་་་
གཞལ་ཡས་ཁང་གྲུ་བཞི་སྒོ་བཞི་པ་ལ་སོགས་པའི་ནང་དུ་ལྷ་རྫོགས་པར་བསྐྱེད་་་་
ནས་མཆོད་བསྟོད་བྱས། བཟླས་པ་བྱ་བ་ནི་སྔགས་ཕྲེང་ལས་འོད་ཟེར་འཕྲོས།
ལྷ་ལ་མཆོད། ཚུར་འདུས་རང་གཞན་གྱི་སྡིག་སྒྲིབ་སྦྱངས་པར་བསམ་ནས་བཟླས་
པ་བྱའོ། དེ་ནས་གཏོར་མ་རྣམས་བྱིན་གྱིས་བརླབས་ནས་འབུལ། སློབ་མ་ཁྲུས་་་
བྱས་སྟན་ལ་འཁོད། སྡོམ་པ་འབོག ལྷ་ལ་མཆོད་བསྟོད་བྱེད་དུ་གཞུག དེ་ནས་
་
• 233 •



ཐམས་ཅད་འཇོམས་པའི་སྔགས་ཀྱི་བསྲུང་བ་དང་། བགེགས་བསྐྲད་ནས་བྱུར་་་་
གསལ་བ་དང༌། ཁྲུས་བྱབ་པ། ཆུ་དབང་ནས་བསྲུང་བའི་བར་དཀྱིལ་ཆོག་་་་
བཞིན་བྱའོ། དེ་ལྟར་བྱས་པས་ནད་དང་གདོན་ཚོགས་ཀུན་ལས་གྲོལ་བར་འགྱུར་
རོ། གདུགས་དཀར་གྱི་ལས་མཐའ་འདི་རྣམས་སློབ་དཔོན་ཙནྡྲ་གོ་མིའི་གཞུང་་་
བཞིན་དུ་མང་དུ་ཐོས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་བཞི་བཅུ་པའོ།།
མངྒ་ལཾ།། །།
• 283 •



༄༅། །ཚེ་ཁྲིད་འཆི་བ་རྒྱུན་གཅོད་ཅེས་བྱ་བ་བཞུགས་སོ།།
༄༅། །ཕུན་ཚོགས་ཀུན་གྱི་འབྱུང་གནས་རྩ་བ་དང་། །བརྒྱུད་པར་བཅས་་་
པའི་བླ་མའི་ཚོགས་རྣམས་ཀྱི། །ཞབས་རྡུལ་སྤྱི་བོས་གུས་པས་བཏུད་བྱས་ནས། །
ཟབ་དོན་མན་ངག་བླ་མའི་གསུང་ངག་བཞིན། །མདོར་བསྡུས་ཙམ་ཞིག་འདིར་ནི་
བརྗོད་པར་བྱ།།
དེ་ལ་འདིར་མགོན་པོ་ཚེ་དཔག་མེད་ཀྱི་སྒོ་ནས་ཚེ་བསྲིང་བར་བྱེད་པ་འདི་ལ། །
ལོ་རྒྱུས་དང་དངོས་གཞི་རྣམ་པ་གཉིས་ལས།
དང་པོ་ནི་རས་ཆུང་རྡོ་རྗེ་གྲགས་ཀྱིས་རྒྱ་གར་ལ་བྱོན། གྲུབ་ཐོབ་ཏི་ཕུ་བ་་་
དང་མཇལ། ཆོས་མང་དུ་གསན་གྱིན་བཞུགས་ཡོད་པ་ལས། ཏི་ཕུ་བའི་ཐུགས་་
ལ་རས་ཆུང་པ་འདི་ལ་ཚེ་རིང་པོ་གཅིག་མི་ཡོང་བ་འདུག་སྙམ་པ་ཞིག་ཐུགས་ལ་་་
བྱུང་། འོན་ཀྱང་ཞལ་ལྟ་མ་གནང་བར། རུས་ཆུང་པ། དེ་རིང་ལུང་པའི་མདའ་
ན་བལྟས་མོ་དང་སྟོན་མོ་ལ་སོགས་པ་ཡོད་པས། ཁྱེད་རང་བྱོན་པ་དྲག་གོ་་་་་
གསུངས། དེ་ནས་རས་ཆུང་པ་ལུང་པའི་མདའ་ན་བྱོན་པས། བལྟས་མོ་དང་་་་
སྟོན་མོ་ལ་སོགས་པ་དུ་མ་འདུག་པ་གཟིགས་ཀྱིན་བཞུགས་པས། །རེ་ཞིག་ནས་་་
རྣལ་འབྱོར་པ་ཤ་རྩི་སྔོ་ཟུལ་ལེ་བ་བྱས་པ་རྐེད་པ་ལ་བ་མེན་གྱི་རྭ་གཟེར་བ། རྣ་བ་
ལ་དུང་ལོང་སྐྱ་ཁྲེལ་བྱས་པ་གཅིག་བྱུང་ནས། རས་ཆུང་པའི་གདོང་ལ་སྤྱན་ཆེ་རེ་
གཟིགས་ནས་ཁྱེད་ལ་ཞག་བདུན་གྱི་ཚེ་ལས་མི་འདུག་གསུངས་ནས་སོང་བས། །
རས་ཆུང་པ་ཕྱིར་བླ་མའི་དྲུང་དུ་བྱོན་པས། བླ་མའི་ཞལ་ནས། རས་ཆུང་པ་དེ་་
རིང་ཅི་འདུག་གསུངས་པས། ཉེ་བར་གཏོགས་པ་ལ་རྣལ་འབྱོར་པ་གཅིག་ན་རེ།།
ཁྱོད་ལ་ཞག་བདུན་གྱིས་ཚེའི་དུས་བྱས་འདུག་ཟེར་གྱི་གདའ་ལགས་པས། དེ་ལས་
• 290 •



ཟློག་པའི་མན་ངག་གཅིག་ཐུགས་ལ་འདོགས་་པ་ཞུ་ཞུས་པས། ཏི་ཕུ་བའི་ཞལ་་་་
ནས། ཁྱོད་ལ་ཚེ་ཐུང་ངེ་བ་གཅིག་ལས་མི་ཡོང་བ་ངས་ཀྱང་ཤེས། ད་ཁྱོད་ལྷོ་་་་
ཕྱོགས་ཀྱི་ནགས་ཁྲོད་ཡ་གི་ན་མ་གཅིག་གྲུབ་པའི་རྒྱལ་མོ་བྱ་བ། ཚེ་ལ་དངོས་གྲུབ་
བརྙེས་པ་ཞིག་ཡོད་པས། དེ་ལ་ཚེ་བསྲིང་བའི་གདམས་ངག་ཞུས་ཤོག་ཅིག་་་་་
གསུངས་ནས་ལུང་བསྟན། དེ་ནས་རས་ཆུང་པས་ལྷོ་ཕྱོགས་ན་ཡར་བྱོན་པས།
མ་གཅིག་གྲུབ་པའི་རྒྱལ་མོ་དང་མཇལ། བདག་ལ་ཚེ་བསྲིང་བའི་གདམས་ངག་་་
གཅིག་ཞུ་ཞུས་པས། ཚེ་དཔག་མེད་ལྷ་སོ་གཉིས་བླ་མེད་ལུགས་དང་། ལྷ་གཅིག་
བུམ་གཅིག་མ་མན་ངག་དང་བཅས་པ་འདི་གནང་ངོ༌། །དེ་ནས་རས་ཆུང་པ་བོད་
ཡུལ་དུ་ཕེབས། མི་ལ་དང་མཇལ། རས་ཆུང་པས་རྒྱ་གར་ལ་ཕྱིན་པ་ཡིན་པས། །
སྔར་བོད་དུ་མ་འགྱུར་བའི་གདམས་ངག་ཟབ་གཅིག་བྱིན་ཅིག་གསུངས་པ་ལ་ཚེ་་་
སྒྲུབ་འདི་ཕུལ་ལོ། རས་ཆུང་པས་མི་ལ་རས་པ་ལ། དེས་སྒམ་པོ་བ་ལ། དེས་་་
མཐའ་རྩ་བ་ལ། དེས་འབྲི་གུང་པ་ལ། དེས་སྤྱན་མངའ་བ་ལ། དེས་ཡང་དགོན་
པ་ལ། དེས་སྤྱན་མངའ་བ་ཡེ་ཤེས་ལྡན་པ་ལ། དེས་འབར་ར་བ་རྒྱལ་མཚན་་་་་་
བཟང་པོ་ལ་གནང་བ་ཡིན་ནོ། །དེས་བར་སྙན་ནས་སྙན་ནས་བརྒྱུད་ནས་འབའ་
ར་བས་ཡེ་གེར་བཀོད་པ་ཡིན་གསུངས། །
གཉིས་པ་དངོས་གཞི་ལ། ཚེ་རྟ་ལ་བརྟེན་ནས་ཚེ་བསྲིང་བ། སྐྱེད་རིམ་ལ་
བརྟེན་ནས་ཚེ་བསྲིང་བ། རྫོགས་རིམ་ལ་བརྟེན་ནས་ཚེ་བསྲིང་བ་དང་གསུམ། །
དང་པོ་ནི་ལྷ་གཅིག་བུམ་གཅིག་མ་ལ་སོགས་པའི་དབང་བསྐུར་བ་བྱེད་པ་་་
ཡིན་ནོ།།
གཉིས་པ་ནི་སྐྱབས་སུ་འགྲོ་བ་དང་། སེམས་སྐྱེད་པ་དང་། ཚད་མེད་བཞི་
བསྒོམ་པ་སོགས་བྱས་ལ། རང་ཐ་མལ་དུ་གནས་པའི་སྤྱི་གཙུག་ཏུ། རྨ་བྱས་་་་་
བཏེགས་པའི་རིན་པོ་ཆེའི་ཁྲིའམ། སེང་གེས་བཏེགས་པའི་རིན་པོ་ཆེའི་ཁྲི་སྟེང་དུ།
• 291 :



མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་དམར་པོ་ཞལ་གཅིག་ཕྱག་་་་
གཉིས་པ་མཉམ་བཞག་གི་སྟེང་ན། འཆི་མེད་ཀྱི་བདུད་རྩིས་གང་བའི་བུམ་པ་་་་
དམར་པོ་བསྣམས་པ། རིན་པོ་ཆེའི་དབུ་རྒྱན་དང་། སྙན་རྒྱན། མགུལ་རྒྱན།
ཕྱག་གདུབ། ཞབས་གདུབ། དོ་ཤལ་ལ་སོགས་པ་རིན་པོ་ཆེའི་རྒྱན་དུ་མས་་་་་
བརྒྱན་པ། ཞབས་གཉིས་བཟང་པོའི་འདུག་སྟངས་ཀྱིས་བཞུགས་པ། དེའི་ཐུགས་
ཀར་ཡི་གེ་ཧྲཱིཿདམར་པོ་ཚེག་དྲག་དང་བཅས་པ་གཅིག་བསྒོམ། དེའི་ཐུགས་ཀའི་
ཧཱིདམར་པོ་ཚེག་དྲག་དང་བཅས་པ་དེ་ལས་འོད་ཟེར་ཁ་མདོག་སྣ་ཚོགས་པ་་་་་
ཕྱོགས་བཅུར་འཕྲོས་པས། ཕྱོགས་བཅུ་ན་གནས་པའི་མ་མོ་དང་། བཙན་དང༌།
ཀླུ་དང་། ས་བདག་དང་བགེགས་ཀྱི་རིགས་སུ་གྱུར་པ་དང་། གདོན་གྱི་རིགས་སུ་
གྱུར་པ་ཐམས་ཅད་ལ་ཕོག་པས། དེ་རྣམས་ཀྱི་ལག་ཏུ་རང་ཉིད་ཀྱི་ཚེ་ཡར་བ་དང་།
འཐོར་བ་དང་། གྲུམ་པ་ལ་སོགས་པ་ཐམས་ཅད་འོད་ཟེར་དེས་བསྡུས་ནས། །
སླར་བྱུང་ནས་རང་གི་སྤྱི་བོའི་མགོན་པོ་ཚེ་དཔག་མེད་ཀྱི་བུམ་པའི་ནང་དུ་ཞུགས།
བུམ་པའི་ནང་གི་ཡེ་ཤེས་ཀྱི་བདུད་རྩི་ཁོལ་ནས་ལུད་བྱུང་བས་བདུད་རྩིའི་རྒྱུན་དེ་
ཉིད་དཀར་པོའམ། དམར་པོ་གང་རུང་བུམ་པ་ལ་འཁྲིལ་ནས་བྱུང་བ་རང་གི་སྤྱི་
བོ་ནས་ཞུགས། ལུས་ཐམས་ཅད་བདུད་རྩིས་གང་། ནད་གདོན་སྡིག་སྒྲིབ་ཚེ་ལ་
བར་དུ་གཅོད་པ་ཐམས་ཅད་དབང་པོའི་སྒོ་དང༌། བ་སྤུའི་བུ་ག་ཐམས་ཅད་ནས་
དུད་ཁུའི་རྣམ་པས་ཕྱིར་འཐོན། ལུས་ཀྱི་ནང་ཐམས་ཅད་ཡེ་ཤེས་ཀྱི་བདུད་རྩིས་་
གང༌། རང་གི་སྙིང་ག་ནས། ངོ་བོ་རང་གི་རྣམ་པར་ཤེས་པ་ཡིན་པ་ལ། རྣམ་པ་
ཧིདམར་པོ་ཚེག་དྲག་དང་བཅས་པ་གཅིག་བསྒོམ། འཆི་མེད་ཀྱི་བདུད་རྩི་དེ་་་
ཉིད་སྙིང་གའི་ཧཱིདམར་པོ་དེ་ཉིད་ལ་ཐིམ་པས། རང་གི་ཚེ་ཡར་བ་དང་།
འཐོར་བ་དང་། ཉམས་པ་ལ་སོགས་པ་ཐམས་ཅད་སོར་ཆུད། རང་གི་ཚེ་དང་་་་
བསོད་ནམས་ལ་སོགས་པ་རྒྱས། འཆི་བ་མེད་པའི་ཚེའི་དངོས་གྲུབ་རྙེད་པར་་་་་
• 292 •



བསམ་ལ། ཨོཾ་ཨ་མ་ར་ཎི་ཛཱི་ཝན་ཏི་ཡེ་སྭཱ་ཧཱ། ཞེས་པ་མང་དུ་བཟླས་ལ་བསྒོམ་་་
པར་བྱའོ། །ཡང་རང་གི་སྤྱི་བོའི་མགོན་པོ་ཚེ་དཔག་མེད་ཀྱི་ཐུགས་ཀའི་ཧཱི༔ལས་་
འོད་ཟེར་སེར་པོ་འཕྲོས་པ་འཇིག་རྟེན་གྱི་ཁམས་ཀྱི་ས་རྡོ་རི་རབ་ལ་སོགས་པ་་་་་་
ཐམས་ཅད་ལ་ཕོག་པས། དེ་དག་གིས་སའི་བཟུང་དང་བཅུད་ཐམསཅད་བསྡུས།
ཚེ་དཔག་མེད་ཀྱི་བདུད་རྩིའི་ནང་དུ་ཞུགས། བདུད་རྩིའི་རྒྱུན་སེར་པོ་བྱེད་པ་མ་
གཏོགས་གོང་དང་འདྲའོ། །ཡང་ཧིལས་འོད་ཟེར་དཀར་པོ་འཕྲོས་པ་ཆུའི་དཀྱིལ་
འཁོར་དང་། ཕྱིའི་རྒྱ་མཚོ་དང༌། ནང་གི་རྒྱ་མཚོ་དང་། ཆུ་བོ་ཆེན་པོ་བཞི་དང་།
རོལ་པའི་མཚོ་བདུན་ལ་སོགས་པ་ལ་ཕོག་པས། དེའི་བཟུང་དང་བཅུད་ལ་སོགས་
པ་བསྡུས་ནས་ལུས་ལ་སིམ་པ་ལ་སོགས་པ་སྔར་དང་འདྲའོ། ཡང་འོད་ཟེར་་་་་
དམར་པོ་རྟག་གདོང་གི་མེ་དང་། ཁྱིམ་གྱི་མེ་དང་། བསྲེགས་པའི་མེ་དང་ཉི་མ་
ལ་སོགས་པའི་བཅུད་བསྡུས། རང་ལ་སྟིམ། ཡང་འོད་ཟེར་སྔོན་པོས་རླུང་གི་་་་
བཅུད་བསྡུས་རང་ལ་སྟིམ། ཡང་འོད་ཟེར་ཁ་དོག་སྣ་ཚོགས་པ་ཕྱོགས་བཅུར་་་་་
འཕྲོས་པས། ཕྱོགས་བཅུའི་སངས་རྒྱས་བྱང་ཆུབ་སེམས་དཔའ་ཐམས་ཅད་དང་
སེམས་ཅན་ཐམས་ཅད་ལ་ཕོག་པས། དེ་དག་གི་མཁྱེན་བརྩེ་ནུས་མཐུ་དང་། ཚེ་
དང་བསོད་ནམས། དཔལ་དང་འབྱོར་བ་ལ་སོགས་པ་ཐམས་ཅད་བསྡུས་ནས་་་
རང་ལ་སྙིམ་པས། བདུད་རྩི་དཀར་པོའམ་དམར་པོ་གང་རུང་བྱའོ།། ༈ །
གསུམ་པ་རྫོགས་རིམ་ལ་བརྟེན་ནས་ཚེ་བསྲིང་བ་ལ། རྩ་འཁོར་བཞི་ལ་་་་་
བརྟེན་ནས་ཚེ་བསྲིང་བ། རླུང་འགྲོ་འོང་ལ་བརྟེན་ནས་ཚེ་བསྲིང་བ། ཁམས་་་་་
འབར་འཛག་ལ་བརྟེན་ནས་ཚེ་བསྲིང་བ། རླུང་རྡོ་རྗེ་བཟླས་པ་ལ་བརྟེན་ནས་ཚེ་
བསྲིང་བ། རླུང་བུམ་པ་ཅན་ལ་བརྟེན་ནས་ཚེ་བསྲིང་བ། བཏད་འབྱུག་པའི་རྩ་
སྒོ་བཀག་སྟེ་ཚེ་བསྲིང་བ། སྙིང་གར་ཚེའི་ཕུར་བུ་གདབ་སྟེ་ཚེ་བསྲིང་བ་དང་་་་
བདུན་ནོ།།
• 293 •



དང་པོ་ནི། སྤྱི་བོ་ན་རྩ་འདབ་སོ་གཉིས། མགྲིན་པ་ན་རྩ་འདབ་བཅུ་དྲུག
སྙིང་ག་ན་བརྒྱད། ལྟེ་བ་ན་དྲུག་བཅུ་རྩ་བཞི་ཡོད་པ། དེ་རྣམས་གསལ་བཏབ་ལ།
སྤྱི་བོའི་ཚེ་དཔག་མེད་ཀྱི་བུམ་ནང་གི་བདུད་རྩི་ཁོལ། བདུད་རྩིའི་རྒྱུན་གྱིས་སྤྱི་་་
བོའི་རྩ་འཁོར་གང་ནས། རོ་རྐྱང་དབུ་མ་གསུམ་གྱི་ནང་ན་མར་ཞུགས། མགྲིན་
པའི་རྩ་འཁོར་གང་། དེ་ནས་སྙིང་ག དེ་ནས་ལྟེ་བའི་རྩ་འཁོར་གང་བས། ནད་
གདོན་སྡིག་སྒྲིབ་ཚེ་ལ་བར་དུ་གཅོད་པ་ཐམས་ཅད་དག་པར་བསྒོམ་པ་མ་གཏོགས་
གཞན་བསྐྱེད་རིམ་གྱི་དམིགས་པ་རྣམས་དང་འདྲའོ།།
གཉིས་པ་ནི། རང་གི་རྩ་དབུ་མའི་ཡས་ན་སྤྱི་བོ་ན་ཡོད་པའི་དབུ་མའི་ནང་
ཙམ་དུ། མགོན་པོ་ཚེ་དཔག་མེད་སྐུ་མདོག་དམར་པོ་སྔར་བཞིན་བསྒོམ། མས་་་
སྣ་ལྟེ་བའི་སོར་བཞི་ཙམ་གྱི་འོག་ན་ཡོད་པའི་མས་སྣ་དུད། ཆོས་འབྱུང་དམར་པོ་
གདེངས་ཀ་ཆེ་བ་གྱེན་ལ་བསྟན་པ། རྩ་བ་ཕྲ་བ་ཐུར་དུ་ཟུག་པ། དེའི་ནང་དུ་་་་
མགོན་པོ་ཚེ་དཔག་མེད་སྐུ་མདོག་དཀར་པོ་ཞབས་གཉིས་རྡོ་རྗེ་སྐྱིལ་ཀྲུང་གིས་་་་
བཞུགས་པ། རིན་པོ་ཆེའི་རྒྱན་གྱིས་བརྒྱན་པ་གཅིག་བསྒོམ་ལ། རླུང་ནང་དུ་་་་
འཇུག་པ་དང་སྤྱི་བོའི་མགོན་པོ་ཚེ་དཔག་མེད་ཀྱི་བུམ་པའི་ནང་གི་བདུད་རྩི་ཁོལ་
ནས་ལུད་པས། སྤྱི་བོའི་རྩ་འཁོར་བདུད་རྩི་དམར་པོས་རླུང་ཕྱིར་འཐོན་པ་དང་།
ཆོས་འབྱུང་གི་ནང་གི་མགོན་པོ་ཚེ་དཔག་མེད་དཀར་པོའི་བུམ་པའི་བདུད་རྩི་་་་
འཁོལ། མར་བྱུང་ལྟེ་བའི་རྩ་འཁོར་བདུད་རྩི་དཀར་པོས་གང་། དེ་བཞིན་དུ་་་་
དམར་མོ་བྱུང་། དམར་པོས་མགྲིན་པ། དཀར་པོས་སྙིང་ག དཀར་པོས་མགྲིན་
པ། དམར་པོས་ལྟེ་བ། དཀར་པོས་སྤྱི་བོའི་རྩ་འཁོར་གང་བས་ནད་གདོན་སྡིག་
སྒྲིབ་ཚེ་ལ་བར་དུ་གཅོད་པ་ཐམས་ཅད་དག འཆི་བ་མེད་པ་ཚེ་ཡི་དངོས་གྲུབ་་་
བརྙེས་པའི་མོས་པ་བྱའོ། །
གསུམ་པ་ནི། སྔར་གྱི་བདུད་རྩིའི་རྒྱུན་དཀར་པོ་སྤྱི་བོར་སླེབས་པ་དེ་ཡོངས་
，29. ，



སུ་གྱུར་པ་ལས། གོས་དཀར་མོ་སྐུ་མདོག་དཀར་མོ་ཞལ་གཅིག་ཕྱག་གཉིས་ཀྱི་་་་
འཆི་མེད་ཀྱི་བདུད་རྩིས་གང་བའི་ཐོད་པ་བསྣམས་པས། ཡབ་ཚེ་དཔག་མེད་་་་་
དམར་པོ་ལ་འཁྱུད་པ། བདུད་རྩིའི་རྒྱུན་དམར་པོ་དབུ་མའི་མས་སྣ་རུ་སླེབས་པ་
དེ་ཡོངས་སུ་གྱུར་པ་ལས། གོས་དཀར་མོ་སྐུ་མདོག་དཀར་མོས་ཡབ་ཚེ་དཔག་་་་་
དཀར་པོ་ལ་འཁྱུད་པ་བསྒོམ། ཡབ་ཡུམ་སྙོམས་འཇུག་བྱས་པའི་ཡབ་ཡུམ་རྣམས་
ཀྱི་སྦྱོར་མཚམས་ནས། བྱང་སེམས་དཀར་དམར་བྱུང་བའི་བྱང་ཆུབ་ཀྱི་སེམས་་་
དམར་པོ་སྤྱི་བོ་དང་། དཀར་པོ་ལྟེ་བ་དང་། ཡང་དམར་པོ་མགྲིན་པ་དང་།
དཀར་པོ་སྙིང་ག་དང་། དམར་པོས་སྙིང་ག་དང་། དཀར་པོས་མགྲིན་པ་དང་།
དམར་པོས་ལྟེ་བ་དང་། དཀར་པོས་སྤྱི་བོའི་རྩ་འཁོར་གང་བས། ནད་གདོན་་་་
སྡིག་སྒྲིབ་དག་པ་སྔར་དང་འདྲའོ།།
བཞི་པ་ནི། རང་ཉིད་ལུས་རྣམ་སྣང་ཆོས་བདུན་དང་ལྡན་པར་འདུག་ལ།
རླུང་ནང་དུ་འཇུག་པ་དང་ཨོ་ཞེས་བྱ་བའི་གདངས་ཀྱིས་སྣ་བུག་ན་ཡར་ཞུགས། །
དབུ་མའི་ནང་ན་ཡར་བརྒྱུད། སྤྱི་བོའི་རྩ་འཁོར། དེ་ནས་མགྲིན་པའི་རྩ་འཁོར།
དེ་ནས་སྙིང་གའི་རྩ་འཁོར་གྱིས་དབུས་དབུ་མའི་ནང་ན་རང་གི་རྣམ་ཤེས་ཧཱི
དམར་པོའི་རྣམ་པར་ཡོད་པ་དེ་ལ་ཨཱཞེས་བྱ་བའི་གདངས་ཀྱིས་སིབ་སྟེ་ཐིམ། ཧཱུྃ་
ཞེས་བྱ་བའི་གདངས་ཀྱིས་ཡང་དབུ་མའི་ནང་ནས་བརྒྱུད་དེ་ཕྱིར་འཐོན། དེ་དང་
དུས་མཉམ་དུ་རང་གི་ནད་གདོན་སྡིག་སྒྲིབ་ཚེ་ལ་བར་དུ་གཅོད་པ་དང་། ཁྱད་་་
པར་དུ་ཡང་སྲོག་བཅད་པའི་སྒོ་ནས་བསགས་པའི་སྡིག་སྒྲིབ་ཐམས་ཅད་དག་པར་
བསམ། རླུང་ནང་དུ་འཇུག་པ་དང་དུས་མཉམ་དུ་སངས་རྒྱས་བྱང་ཆུབ་དེའམ།
དཔའ་བོ་རྣལ་འབྱོར་མ་ཐམས་ཅད་ཀྱི་མཁྱེན་བརྩེ་ནུས་མཐུ་དང༌། མི་དང་མི་་་
མིན་པ་ཐམས་ཅད་ཀྱི་ཚེ་དང་བསོད་ནམས་དང་དཔལ་འབྱོར་ཐམས་ཅད་བསྡུས་
ནས་རླུང་དང་འགྲོགས་ནས་སྣ་བུག་ནས་ཞུགས་རླུང་ཐིམ་པ་དང་མཉམ་དུ། དེ་་
，295 •



དག་ཐམས་ཅད་ཧྲིལ་ཐིམ་པས་ཏིཿཡིག་དེ་ཉིད་སྔར་བས་ཀྱང་བཀྲག་པ་འོད་ཟེར་
འཚེར་བ་གཅིག་ཏུ་སོང་བས། རང་ཉིད་འཆི་བ་མེད་པའི་ཚེའི་དངོས་གྲུབ་བརྙེས་
པར་བསམ་མོ། །
ལྔ་པ་ནི། རང་ཉིད་ལུས་རྣམ་སྣང་གི་ཆོས་བདུན་དང་ལྡན་པར་བྱས་ལ་་་་
རླུང་རོ་བསལ་ཞིང་། ལུས་ཀྱི་སྟོད་ལ་ན་ཚ་ཡོད་ན་ཐོག་མར་སྟོད་རླུང་རྡུབས།
སྨད་ལ་ན་ཚ་ཡོད་ན་སྨད་རླུང་ཐོག་མར་རྡུབས། དེ་ལྟ་བུའི་ནད་བྱེ་བྲག་པ་མེད་ན།
ཐོག་མར་སྟོད་ཀྱི་རླུང་རྔུབས་ཏེ། ལྟེ་བ་ཡན་སྤྱི་བོ་མན། བ་སྤུའི་བུ་ག་ཚུན་གང་
བར་བསམ། དེ་རྗེས་སྨད་ཀྱི་ཕྱེད་བཅིངས་དམ་པར་བྱས་ནས། སྨད་རླུང་དྲངས་
ཏེ། ལྟེ་བ་མན་རྐང་མཐིལ་ཡན་བ་སྤུའི་བུ་ག་ཚུན་གང་བར་བསམ་ལ་དམིགས་པ་
གཏད་པར་བྱའོ། དེའི་ཡུན་ཚད་ནི་སྐྱིལ་ཀྲུང་བྱས་པའི་པུས་མོ་གཉིས་ལ་ལག་་་་
པས་བསྐོར་བ་ལན་རེ་བྱས་ལ། སེ་གོལ་གཏོག་པ་རེ་བྱས་པ་རབ་བརྒྱ་རྩ། འབྲིང་
དོན་གཉིས། ཐ་མ་སོ་གཉིས་བྱེད་པའི་ལུགས་དང་། བསྐོར་བ་དྲུག་དྲུག་ལ་སེ་་་
གོལ་གཏོག་པ་རེ་བྱས་པས། རབ་འབྲིང་ཐ་མ་གསུམ་བྱེད་པའི་ལུགས་གཉིས་་་་
བཤད་པས། གང་བྱས་ཀྱང་འགལ་བ་མེད་གསུངས་སོ། དེ་ལྟར་ཡང་ཡང་བྱས་་
པས་རང་ཉིད་ཀྱིས་ཚེའི་དངོས་གྲུབ་བརྙེས་པ་ལ་སོགས་པ་འབྱུང་ངོ༌། །
དྲུག་པ་ནི། རང་གི་ལག་པའི་སྲིན་ལག་གི་ནང་ནས་བར་ཆད་འཇུག་པའི་
རྩ་ཡོད་པས། དེའི་རྩ་ནང་དུ་དྷཱི༔ཡིག་མཐིང་ག་འོད་ཟེར་དམར་སྨུག་འཕྲོའམ།
མེ་སྟག་དམར་སྨུག་འཕྲོ་བ། མགོ་སྲིན་མའི་ཕྱོགས་ལ་བྱས། མཇུག་ལག་མཐིལ་་་་
དངོས་ལ་ཡོད་པར་བསྒོམ་པས་ཚེ་ལ་བར་དུ་གཅོད་པར་བྱེད་པའི་གདོན་བགེགས་
ཀྱིས་བར་དུ་གཅོད་པར་བྱེད་མི་ནུས་སོ། །
བདུན་པ་ནི། རང་གི་ལུས་ཀྱི་ནང་ན་རྩ་དབུ་མ་སྦོམ་ཕྲ་མདའ་སྐུག་ཙམ་་་
ཡོད་པའི་ཡས་མར་གྱི་ནང་དུ། ཚེ་དཔག་མེད་དཀར་དམར་ཡབ་ཡུམ་དང་བཅས་
• 2;$



བསྒོམ་པ་སྔར་དང་འདྲ་བ་ལ། ཡབ་ཡུམ་གྱི་སྦྱོར་མཚམས་ནས་བྱང་སེམས་དམར་
པོ་དབུ་མ་ནས་བབས། སྙིང་གའི་རྩ་འཁོར་གྱི་དབུ་མའི་ནང་ན་རང་གི་རྣམ་ཤེས་
ཧིདམར་པོ་ཡོད་པ་སྟེང་དུ་ཉི་མའི་དཀྱིལ་འཁོར་དུ་སོང་། བྱང་ཆུབ་ཀྱི་སེམས་་
དཀར་པོ་དབུ་མའི་ནང་ནས་ཡར་བྱུང་། ཧཱིཡི་འོག་ཏུ་ཟླ་བའི་དཀྱིལ་འཁོར་དུ་
སོང་བར་བསམ་ལ། ཉི་ཟླ་གཉིས་ཀྱི་བར་དུ་རང་གི་སེམས་བཞུགས་པ་བཞིན་དུ་
བསྒོམ་པར་བྱའོ། །དེས་ན་ཚེ་སྒྲུབ་འདི་ཤིན་ཏུ་ཟབ་སྟེ། རང་གི་ལུས་ལ་འབྱུང་
བ་བཞི་གནས་པ་འཁྲུགས་ནས་རླུང་སྟོབས་ཆེ་ན་རླུང་ནད་འཕེལ། མེ་སྟོབས་ཆེ་
ན་དེ་ལ་བརྟེན་ནས་མཁྲིས་པ་འཕེལ། དེ་ལ་བརྟེན་ནས་ཚ་བ་སྐྱེ། ཆུའི་ཁམས་
སྟོབས་ཆེ་ན་དེ་ལ་བརྟེན་ནས་གྲང་བ་སྐྱེ། སའི་ཁམས་སྟོབས་ཆེ་ན་དེ་ལ་བརྟེན་་་
ནས་གྲིབ་ལ་སོགས་པའི་ནད་འབྱུང་བས། འབྱུང་བཞི་ལ་སྟོབས་ཆེ་ཆུང་མེད་པར་
སྟོབས་ཆེ་མཉམ་དགོས་ལ། འབྱུང་བ་སྟོབས་མེད་སོང་ན་སྲོག་བརྟེན་བྱེད་པར་མི་
ནུས་པས་འབྱུང་བ་སྟོབས་སྐྱེད་དགོས་ལ། དེ་ཡང་ཚེ་སྒྲུབ་འདིའི་དབང་དང་་་་
བསྐྱེད་རིམ་གྱི་དམིགས་པའི་སྐབས་སུ། ཕྱི་འབྱུང་བཞིའི་བཅུད་བསྡུས་ནས་ནང་
གི་འབྱུང་བཞི་ལ་བསྟིམ་པས། ནང་གི་འབྱུང་བཞིའི་སྟོབས་སྐྱེད་པར་བྱེད་པ་ཡིན་
པའི་ཕྱིར། བཅུད་ལེན་ལ་བརྟེན་ནས་ཚེ་བསྲིང་བའི་མན་ངག་ནི་ལོགས་ཤིག་ཏུ་་
བཤད་པར་བྱའོ། །དཔག་མེད་ཚེ་ལ་མངའ་བརྙེས་པས། །དཔག་ཡས་འགྲོ་བའི་
འཆི་བདག་འཇོམས། །དཔག་མེད་ཚེ་ཡི་དངོས་གྲུབ་ནི། །དཔག་ཡས་འགྲོ་ལ་་་
གཏེར་གྱིས་སྐྱོངས། །ཚེ་ལ་དབང་མེད་ཚེ་འདོད་པ། །ཚེ་དཔག་མེད་མགོན་ཚེ་ཡི་
རྒྱུན། །ཚེ་ཡིས་དངོས་གྲུབ་ཚེ་དཔག་མེད། །ཚེ་མདོ་བདག་གི་ཚེ་རུ་བསྒྲུབས། །
ཚེ་འདི་དོན་མེད་མ་བྱེད་པར། །ཚེ་སྒྲུབ་འདི་ཉིད་ཉམས་སུ་ལོངས། །ཚེ་འདི་་་༌་
ཉིད་ལ་འཆི་མེད་ཀྱི། །ཚེ་ཡི་དངོས་གྲུབ་ཐོབ་པར་འགྱུར། །ཚེ་འདི་དཔག་མེད་་
སྒྲུབ་པའི་ཐབས། །ཚེ་དཔག་མེད་མགོན་དགོངས་པ་བཞིན། །ཚེ་དང་ལྡན་པ་་་་
• 297 •



བཟང་བཀྲས་ཀྱིས། ཚེ་ལྡན་རྣམས་ཀྱི་དོན་དུ་སྦྱར། །ཚེ་དཔག་མེད་ཀྱི་སྒོ་ནས་ཚེ་
བསྲུང་བར་བྱེད་པའི་ཚེ་ཁྲིད་འཆི་བ་རྒྱུན་གཅོད་ཅེས་བྱ་བ་ཚེ་དང་ལྡན་པ་བཟང་
པོ་བཀྲ་ཤིས་ཞེས་བྱ་བས་སྦྱར་བའི་རབ་བྱེད་ཞེ་གཉིས་པའོ། །འདིའི་ཁྲིད་འབོག་
པའི་ཚེ། སྔོན་འགྲོར་རྡོ་རྗེ་སེམས་དཔའི་བསྒོམ་བཟླས། བླ་མ་རྣལ་འབྱོར་གྱི་་་་
ཁྲིད་རྣམས་སྔོན་དུ་བཏང་། དངོས་གཞིའི་དུས་སུ་དམིགས་པ་རེ་ལ་ཞག་རེ་་་་
སོགས་ལ་སྐབས་དང་བསྟུན་པར་བྱའོ།། དགེའོ།། །།
• 298 •



༄༅། །བཅོམ་ལྡན་འདས་ཀུན་རིག་གི་ལྷན་ཐབས་བཞུགས་སོ།།
༄༅། །རབ་འབྱམས་རྒྱལ་བའི་མཁྱེན་བརྩེ་གཅིག་བསྡུས་ནས། །རབ་་་་
འབྱམས་གདུལ་བྱའི་ངན་སོང་སྦྱོང་བྱེད་པར། །རབ་འབྱམས་རྒྱལ་བས་བསྔགས་
པའི་ཆོ་ག་མཆོག །རབ་འབྱམས་རྒྱུད་སྡེའི་སྙིང་པོ་སྦྱོང་བརྒྱུད་འདི། །དཀྱིལ་་་་
འཁོར་ནང་ནས་རྩ་བའི་དཀྱིལ་འཁོར་གྱི། །ཆོ་ག་བརྒྱུད་དོན་གསལ་བྱེད་ཅེས་བྱ་
བ། །ཟུར་འདེབས་དོགས་དང་ཆོ་གའི་ཁྲིགས་ཆགས་རྣམས། །མཐའ་གཅིག་ངེས་
པར་བྱ་ཕྱིར་ལྷན་ཐབས་བྲི། །
དེ་ལ་ཐོག་མར་རྡུལ་མཚོན་གྱི་དཀྱིལ་འཁོར་ལ་བརྟེན་ནས་དབང་བསྐུར་་་་
བའི་ཕྱིར། དཀྱུས་ཀྱི་དོན་ལ་འཇུག་པར་བྱ་སྟེ། དེ་ཡང་ཐོག་མར་ལས་ཀྱི་རྡོ་རྗེས་
ཕྱག་གསུམ་འཚལ་ནས། རྣལ་འབྱོར་གྱི་དབང་ཕྱུག་རྡོ་རྗེའི་ཐུགས་དང་ལྡན་པར་
ཁྱབ་བདག་རྣམ་པར་སྣང་མཛད་ཀྱི་སྒྲུབ་པ་པོ་རྣམས་ཐུགས་དམ་རིམ་པ་བཞིན་་་་
མཛད་དུ་གསོལ། ཞེས་གསོལ་བ་བཏབ་པ་དང་། སྒྲུབ་པ་པོ་རྣམས་བཛྲ་རཏྣ་་་
ཞེས་པའི་ཆས་སུ་ཞུགས། ས་མ་ཡ་ཧཱུཾ། ཞེས་པས་གདན་ལ་འཁོད། ཐུགས་རྗེས་
ཁྱབ་པའི་ཐུགས་དང་ལྡན་པར་གྱུར། ཞེས་པ་ནས། ཉམས་མེད་བྱང་ཆུབ་སེམས་
ནི་བསྐྱེད་པར་བགྱི། །ཞེས་པའི་བར་སྐྱབས་འགྲོ་ལན་གསུམ་བྱས། སྭཱ་བྷཱ་ཝས་་་
སྟོང་པར་སྦྱོང་བ་ནས། ཕྱག་འཚལ་ཕྱག་ན་རྡོ་རྗེར། ཞེས་པའི་བར་དཀྱུས་་་་་
བཞིན་བྱ། དཀྱིལ་འཁོར་གང་དུ་བྱེད་པའི་དབུས་སུ་གཏོར་མ་གཅིག ཆུ་གཉིས་
སྔོན་དུ་འགྲོ་བའི་ཉེར་སྤྱོད་དང་བཅས་པ་བཤམས། བྱིན་རླབས་འབུལ་བ་གསོལ་
གདབ་ཟུང་བའི་བར་དཀྱུས་བཞིན་བྱ། དེ་ནས། ཊིཀྐ་ཧཱུྃ་ཛ༔ ཞེས་པ་ནས།
ཡིད་ཀྱི་གཟུགས་ནི་བསྟན་ཕྱིར་རོ། །ཞེས་པའི་བར་དཀྱུས་བཞིན་བརྗོད་ནས།
，299 •



རྡོ་རྗེ་སེམས་ཀྱི་ཕྱག་ཆེན་བཅས་ཏེ། ཨོཾ་བཛྲ་ས་ཏྭ་ཧཱུྃ། ཞེས་ང་རྒྱལ་བཟུང༌། དེ་
ནས་སྔོན་འགྲོ་གཏོར་མ་དཀྱུས་བཞིན་བྱས་ནས། བར་ཆད་ཞི་བའི་འཕྲིན་ལས་་་
མཛོད་ཅིག ཅེས་པའི་རྗེས་སུ། ཨོ་བཛྲ་མུ ཕྱོགས་སྐྱོང་འཁོར་བཅས་རང་་་་་་
གནས་སུ་གཤེགས་པར་གྱུར། བདག་བསྐྱེད་ཀྱི་མཆོད་པ་བྱིན་རླབས་ནི། ཙན་་་་
དན་ཆུ་ལ་བདེན་པ་བདར་བ་ཡི། །ཞེས་པའི་ཤོ་ལོ་ཀ་གཅིག་གིས་སྤྱིར་བསངས། །
བཛྲ་ཡཀྵ་ནས་ཤཔྟའི་བར་དཀྱུས་བཞིན། འདི་སྔོན་གཉིས་ལའང་ལས་ཀྱི་རྡོ་རྗེས་
ཕྱག་འཚལ། གསོལ་བ་འདེབས་པ་བཤོམས་ལུགས་སོགས་ལག་ལེན་མ་ནོར་བར་
བྱའོ། དེ་ནས་མཎྜལ་མེ་ཏོག་སོགས་བསག སེམས་ཅན་དོན་དུ་སེམས་དགེ་བའི། །
ཞེས་སོགས་གསང་འདུས་བཞིན་བྱས། གཙོ་བོས་བཤགས་པ་དང་བསྡམ་པ་སྔོན་
འགྲོ་བ་ཅན་གྱི་ལྷའི་རྣལ་འབྱོར་ལ་གནས་པར་ཞུ། ཐུགས་རྗེས་ཁྱབ་པའི་ཐུགས་་
དང་ལྡན་གྱུར་ཞིང༌། ཞེས་པ་ནས། མཉམ་མེད་བྱང་ཆུབ་སེམས་ནི་བསྐྱེད་པར་
བགྱིས། ཞེས་པའི་བར་གྱི་སྐྱབས་འགྲོ་ལན་གསུམ་བྱས་ཏེ། གཞན་དེ་ནས་་་་་
བརྩམས་ཏེ་བདག་བསྐྱེད་ཀྱི་བཟླས་པའི་བར་དཀྱུས་བཞིན་བྱས་པའི་རྗེས་སུ།
དེང་འདིར་བདག་ཚེ་འབྲས་བུ་ཡིད། །ཅེས་པ་ནས་ས་ཆོག་རྫོགས་ཀྱི་བར་དཀྱུས་
བཞིན་བྱའོ། །
ལྷ་སྟ་གོན་ནི། གཞན་རྣམས་དཀྱུས་བཞིན་ལས་ལྷ་བསྐྱེད་པའི་སྐབས་སུ།
དབུས་ཀྱི་གདན་གྱི་སྟེང་དུ། ་སརྦ་བིད་ཡོངས་སུ་གྱུར་པ་ལས། རྣམ་པར་སྣང་་་་
མཛད་ཅེས་པ་ནས། ཤར་ལྷོའི་གདན་གྱི་སྟེང་དུ་བུདྷ་ལོ་ཙ་ནི་ཡོངས་སུ་གྱུར་པ་་་
ལས། སྤྱན་མ་དཀར་མོ་ཞེས་པ་ནས། བྱང་སྒོའི་གདན་གྱི་སྟེ་དུ་སུ་བཛ་ཨ་བེ་ཤ།
ཡོངས་སུ་གྱུར་པ་ལས་འབེབ་པ་ཞེས་པ་ནས། ཟླ་བའི་རྒྱབ་ཡོལ་ཅན་དུ་གྱུར། རྟ་
བབ་དང་ལྡན་པའི་གཞལ་ཡས་ཁང་གི་ཁྱམས་ཀྱི་ལྷ་རྣམས། ནང་མའི་གདན་་་་་
རྣམས་ཀྱི་སྟེང་དུ། སྐལ་པ་བྷ་དྲའི་ཡི་གེ་བཅུ་དྲུག་ཡོངས་སུ་གྱུར་པ་ལས། བསྐལ་
• 3(0) •



བཟང་གི་སེམས་དཔའ་བཅུ་དྲུག་དུ་གྱུར་པ་ནི་ཤར་དུ་བྱམས་པ་ཞེས་སོགས་དང་།
ལྷ་རྣམས་བར་པའི་གདན་རྣམས་ཀྱི་སྟེང་དུ། ཤ་ཝ་ཀའི་ཡི་གེ་བཅུ་དྲུག་ཡོངས་སུ་
གྱུར་པ་ལས། ཉན་ཐོས་བཅུ་དྲུག་ཏུ་གྱུར་པ་ནི། ཤར་དུ་དགའ་བོ་ཞེས་སོགས་་་
དང་། ལྷ་རྣམས་ཕྱི་མའི་གདན་རྣམས་ཀྱི་སྟེང་དུ། ཀྲ་ཏེ་ཀའི་ཡི་གེ་བཅུ་གཉིས་་
པ་ཡོངས་སུ་གྱུར་པ་ལས། རང་རྒྱལ་བཅུ་གཉིས་སུ་གྱུར་པ་ནི། ཤར་དུ་གདུང་བ་
སེལ་བ་ཞེས་སོགས་འདོན། །
བུམ་པ་སྟ་གོན་ལ། གཞན་རྣམས་དཀྱུས་བཞིན་ལ། འབེབས་པའི་བསྐྱེད་
ཆོག་རྫོགས་པའི་རྗེས་སུ། བུམ་པའི་མཚན་མ་ལྔའི་གནས་སུ། པདྨ་དང་ཟླ་བའི་
གདན་རེ་རེ། ཤར་གྱི་གདན་དང་པོའི་སྟེང་དུ། ཨོཾ་ལས་འཁོར་ལོ་ཨོཾ་གྱིས་མཚན་
པ་ལས། བཅོམ་ལྡན་འདས་ཀུན་རིག་ཅེས་སོགས་དང༌། དེའི་འོག་གི་གདན་གྱི་
སྟེང་དུ་ཧཱུཾ་ལས་རྡོ་རྗེ་ཧཱུྃ་གིས་མཚན་པ་ལས་ངན་སོང་སྦྱོང་བའི་རྒྱལ་པོ་སོགས་དང་།
ལྷོའི་གདན་གྱི་སྟེང་དུ། ཀྲྀ་ལས་ཞེས་སོགས་ནས་ཉི་མའི་འོད་ཀྱི་རྒྱབ་ཡོལ་མངའ་
བ་ཞེས་པའི་བར། དེ་བཞིན་གཤེགས་པ་ལྔ་བདག་བསྐྱེད་ལྟར་བསྐྱེད། ལས་བུམ་
གྱི་ནང་དང་མཚན་མའི་གནས་སུ་པདྨ་དང་ཟླ་བའི་གདན་གཉིས། དེའི་སྟེང་དུ་་
ཧཱུྃ་ལས་མཆེ་བ་ཧཱུྃ་གྱིས་མཚན་པ་གཉིས་ཡོངས་སུ་གྱུར་པ་ལས། རྡོ་རྗེ་གནོད་སྦྱིན་
ནག་པོ་ཞེས་སོགས་བསྐྱེད། བཟླས་པ་བརྗོད་པའི་རྗེས་སུ་དཀྱུས་བཞིན་ནམ། །
སྟེང་གསུམ་མན་མཆོད་ཡོན། མེ་ཏོག་བདུག་སྤོས་གསུམ་ཙམ་འབུལ་བ་ཡོ་ག་སྤྱི་
འགྲོ་ལྟར་བྱས་ནའང་ལེགས་སོ།།
སློབ་མ་སྟ་གོན་དཀྱུས་བཞིན་བྱས། སྟ་གོན་རྫོགས་པའི་རྗེས་སུ་སྟ་གོན་གྱི་་
ལྷ་ལ་ཆུ་གཉིས་ཉེར་སྤྱོད་རོལ་མོ་དང་བཅས་པ་ཕུལ། གཡས་སྤོས་སྣོད་ཐོགས་་་་
ཞེས་པ་ནས། ཉེ་བར་འབྱོན་པར་མཛད་པར་རིགས། ཞེས་གསོལ་བ་བཏབ་པས།
དགྱེས་བཞིན་དུ་གནང་བ་བྱིན་པར་གྱུར། ཞེས་པའི་བར་དཀྱུས་བཞིན་ནོ། །ལྟ་
• 30 ] •



གོན་གྱི་དཀྱིལ་འཁོར་ལ་སྔགས་རྒྱུ་ཙམ་གྱིས་མཆོད། ཧཱུྃ་བཛྲ་མུཏྟི་ཐའི་སྔགས་རྒྱས་
སྟ་གོན་གྱི་དཀྱིལ་འཁོར་ནམ་མཁར་བཏེག ཡེ་ཐིག་དང་མཚོན་བུམ་པ་འགོད་པ་
སོགས་དཀྱུས་བཞིན། ཤར་སྒོའི་ཐད་དུ་བསྟན་བདེ་བ་ལ་འདུག བདག་བསྐྱེད་
བསྙེན་པའི་སྐབས་བཞིན་རྫོགས་པར་བསྒོམ། མདུན་བསྐྱེད་ཀྱི་དཀྱིལ་འཁོར་རྡོ་་་
རྗེ་གནོད་སྦྱིན་གྱི་སྔགས་རྒྱ་དང༌། ལས་བུམ་གྱི་ཆུས་བསངས། ཤུ་ནྱ་ཏའི་སྔགས་
བརྗོད་པ་ན། ཉི་མའི་འོད་ཀྱི་རྒྱབ་ཡོལ་མངའ་བ། ཞེས་པའི་བར་གཙོ་བོ་བསྐྱེད་
པའི་བར་བདག་བསྐྱེད་ལྟར་བྱས། ཤར་གྱི་གདན་གྱི་སྟེང་དུ་ཧཱུྃ་ལས་རྡོ་རྗེར་ཧཱུྃ་་་
གིས་མཚན་པ་ལས་འོད་ཟེར་འཕྲོས། འདུས་ཡོངས་སུ་གྱུར་པ་ལས། ངན་སོང་་་
སྦྱོང་བའི་རྒྱལ་པོ་ཞེས་སོགས་དང་། ལྷོའི་གདན་གྱི་སྟེང་དུ་ཏཱཾ་ལས་རིན་པོ་ཆེ་ཀྲྀ་་
གྱིས་མཚན་པ་ལས་རྒྱལ་མཆོག་རིན་ཆེན། ཞེས་པ་ནས། བྱང་སྒོའི་གདན་གྱི་་་་
སྟེང་དུ་ཧོ་ལས་རྡོར་དྲིལ་ཧོས་མཚན་པ་ལས་འོད་ཟེར་འཕྲོས། འདུས་ཡོངས་སུ་་
གྱུར་པ་ལས་རྡོ་རྗེ་འབེབས་པ། ཞེས་པ་ནས་ཟླ་བའི་རྒྱབ་ཡོལ་ཅན་དུ་གྱུར། ཞེས་
པའི་བར་བདག་བསྐྱེད་ལྟར་བྱས། མགྲོན་ཐབས་དང་། འཁོར་ཡུག་གི་ལྷ་བསྐྱེད་
ཚུལ་དཀྱུས་བཞིན་བྱས་ནས། རྡོ་རྗེ་འཛིན་མའི་ཕྱག་རྒྱས་མེ་ཏོག་བཟུང་ནས། རྡོ་
རྗེ་ཤུགས་ཀྱིས་འཇུག་པའི་དཀྱིལ་འཁོར་གྱི་ནང་དུ་ཞུགས་པར་གྱུར། རང་ཉིད་ཧཱུཾ་
ལས་ཧཱུྃ་མཛད་སྔོན་པོ། ཞེས་པ་ནས། གཡོན་བརྐྱངས་ཀྱི་སྟབས་ཀྱིས་བཞུགས་་་
པར་གྱུར། ཨོཾ་བཛྲ་དོ་གྷ་ཊ་ཞེས་སོགས་སྔགས་རྒྱས་སྒོ་བཞི་དབྱེ། ལྷ་རྣམས་ཀྱི་སྤྱི་
བོར་ཨོཾ་དཀར་པོ་ཞེས་པ་ནས་མཆོད་བསྟོད་རྫོགས་ཀྱི་བར་དཀྱུས་བཞིན་བྱ། གྲུབ་
ན་བཟླས་པ་གང་གྲུབ་བྱ། བཟླས་པ་མ་གྲུབ་ཀྱང་ཆོ་ག་ཆད་པའི་སྐྱོན་མེད་པར་་་
སེམས་སོ། །དངོས་གྲུབ་ཐམས་ཅད་སྒྲུབ་པའི་ཕྱིར། སེམས་ཅན་ཐམས་ཅད་ཀྱི་ས་
དོན་མཛོད་ཅིག སྒྲུབ་གྲོགས་དཀྱིལ་འཁོར་བསྲུང་དུ་བཅུག གཏོར་མ་ཆ་གསུམ་
ཡི་དྭགས་ཀྱི་གཏོར་མ། ཉེར་སྤྱོད་དང་བཅས་པ་བཤམས། མཆོད་པ་བྱིན་རླབས་
• 302 •



གོང་བཞིན་བྱས། གཏོར་མ་བྱིན་རླབས་འབུལ་བ། ཉེ་རེག་སྒོ་དབྱེ་སོགས་ཐམས་
ཅད་ཀྱི་བཀའ་དྲིན་སྩོལ་ཅིག ཅེས་པའི་བར་ཕྱི་རོལ་པ་དཀྱུས་བཞིན། སློབ་མ་་་
རྣམས་ཁྲུས་བྱས། དཀྱིལ་འཁོར་གྱི་ཤར་དུ་འཁོད་མེ་ཏོག་འཛིན་པ་དང་བཅས་་་
པས། དགའ་ཆེན་ཁྱེད་བདག ཅེས་པ་ནས། བཛྲ་པ་ཤེ་ཧོ་ཞེས་པའི་བར་་་་་
དཀྱུས་བཞིན། བགེགས་རྣམས་ཀྱིས་མི་ཕྱེད་པའི་རྡོ་རྗེའི་ར་བ་མེ་རིས་དང་བཅས་
པ། དེའི་ནང་དུ་སྣ་ཚོགས་པདྨ། དེའི་ནང་དུ་སྣ་ཚོགས་རྡོ་རྗེའི་ལྟེ་བར་གཞལ་་་
ཡས་ཁང་གྲུ་བཞི་སྒོ་བཞི་རྟ་བབས་དང་བཅས་པ་དེའི་ནང་དུ། གྲུ་བཞི་སྒོ་བཞི་རྟ་
བབས་མེད་པ། དེའི་དབུས་སུ་འཁོར་ལོ་སྔོན་པོ་རྩིབས་བཅུ་དྲུག་པ། དེའི་ལྟེ་་་
བར་རེའུ་མིག་དགུ་པ། རང་རང་གི་གདན་དང་བཅས་པའོ།།
ལྷ་ངོ་བསྟན་པ་ནི། ཕྱི་ལ་ཁོར་ཡུག་དཀར་པོ་ལ། དཔལ་མགོན་བདུན་ཅུ་
རྩ་ལྔ། གཞན་ཡང་ཕྱི་མའི་སྒོ་བཞིར་ཁྲོ་བོ་བཞི། ཕོ་ཉ་བཞི། མངག་གཞུག་པ་་་
བཞི། བྲན་བཞི་སྟེ་སྒོབ་བཅུ་དྲུག དེའི་ནང་དུ་རང་རྒྱལ་བཅུ་གཉིས། དེའི་་་་
ནང་དུ་ཉན་ཐོས་བཅུ་དྲུག དེའི་ནང་དུ་སྐལ་བཟང་བཅུ་དྲུག གཞན་ཡང་ནང་
མའི་བྱང་སྒོར། རྡོ་རྗེ་འབེབས་པ་ཞེས་པ་ནས། དབུས་སུ་བཅོམ་ལྡན་འདས་་་་
ཀུན་རིག་རྣམ་པར་སྣང་མཛད། ཅེས་པའི་བར་རྣམས་ཀྱི་མཚན་བརྗོད་དེ།
མངོན་སུམ་མཐོང་བའི་མོས་པ་མཛོད་ཅེས་བརྗོད། བདག་འཇུག་ལེན་པ་ཡིན་ན།
འབེབས་པ་ནས་བརྩམས་ཏེ། ཀུན་རིག་རྣམ་པར་སྣང་མཛད་ཀྱི་བར་རྟེན་དང་་་་
བརྟེན་པའི་དཀྱིལ་འཁོར་གསལ་རྫོགས་སུ་མཐོང་བར་གྱུར། འདི་ནི་ཁྱོད་ཉིད་་་་
ཞེས་པ་ནས་དེ་བཞིན་ནོ། ཞེས་པའི་བར་དཀྱུས་བཞིན་ནོ། །དཀྱིལ་འཁོར་གྱི་་་
ཤར་དུ་དབང་སྟེགས་པདྨ་དང་ཟླ་བའི་དཀྱིལ་འཁོར་གྱི་སྟེང་དུ། སློབ་མ་རྣམས་་་
རྡོ་རྗེ་སེམས་དཔའ་ཞེས་པ་ནས། ཟླ་བའི་རྒྱབ་ཡོལ་ཅན་དུ་གྱུར། དེའི་གཡས་སུ་
གདུགས་དཀར་མོ་གསེར་གྱི་ཏོག་ཅན་ལ་ཧཱུཾ། གཡོན་དུ་གོས་བཟུང་དང་། རྒྱལ་
• 303 •



མཚན་དང་། བ་དན་སྣ་ཚོགས་ལ་ཨོ་ཕྱི་རོལ་ནས། གླུ་དང་གར་ལ་སོགས་པ་་་་
མཆོད་པའི་ཁྱད་པར་དུ་མས་མཆོད་པར་གྱུར། པྲ་བ་ར་སཏ་ཀ་རཾ་སོགས་ཀྱིས་་་་
མཚོན་ནོ། །ཨོཾ་སརྦ་ཏ་ཐ་ག་ཏ་པལླེ་སོགས་ཀྱི་ཉེར་སྤྱོད་ལྔས་མཆོད། བཀྲིས་ནས།
བགེགས་སོགས་ཀྱི་མཆོད་པའི་བར་དཀྱུས་བཞིན། དེ་ནས་སློབ་དཔོན་གྱིས་་་་་
དབང་བསྐུར་བ་ནི། དཀྱིལ་འཁོར་གྱི་ཞེས་པ་ནས། སྐུ་མདོག་དཀར་པོ་ཞལ་་་་
གཅིག་ཕྱག་གཉིས་པ། ཞེས་སོགས་ནས་མཆོད་པ་རྫོགས་ཀྱི་བར་གོང་བཞིན་ནོ།།
ཤིས་བརྗོད་ནི། ཆེ་བའི་ཆེ་མཆོག་ཞེས་སོགས་དང་། ཐོག་མཐའ་མེད་པའི་
ཞེས་པ་ནས། མཆོག་ཏུ་རྒྱལ་བ་བཞེད། སྟོང་པ་ཉིད་དང་དབྱེར་མེད་པའི་ཞེས་
པ་ནས་དོན་དུ་རྡོ་རྗེ་ཟུངས་ཤིག་ཅེས་བརྗོད་ལ་རྡོ་རྗེ་བྱིན། སྲིད་པ་ངོ་བོ་ཉིད་་་་
ཅེས་པ་ནས་དམ་པ་བྱེད་པར་འགྱུར། ཆོས་ཐམས་ཅད། ཅེས་པ་ནས་དྲིལ་བུ་་་
སྒྲོག་པར་སེམས་པའི་སྒོ་ནས་དྲིལ་བུ་ཟུངས་ཤིག ཅེས་དྲིལ་བུ་བྱིན། རང་རྡོ་རྗེ་
སེམས་དཔའ་ཞལ་གཅིག་ཕྱག་གཉིས་པར་གྱུར། ཨོཾ་པྲཛྙཱ་ཞེས་པ་ནས། ཧཱུྃ་ཨ། །
ཐབས་ཤེས་དབྱེར་མེད་ཀྱི་ཞེས་པ་ནས། རྒྱུད་ལ་སྐྱེས་པར་གྱུར། རྡོ་རྗེ་སློབ་་་
དཔོན་ངས་ཞེས་པ་ནས། དཀྱིལ་འཁོར་ཀུན་གྱི་བདག་པོར་ཤོག་ཅེས་པའི་བར་་་
དཀྱུས་བཞིན། འཇིག་རྟེན་ཀུན་ལ་ཞེས་པ་ནས། རྡོ་རྗེའི་འཁོར་ལོ་རབ་ཏུ་བསྐོར།
ཨོཾ་བཛྲ་ཙཀྲ་ནས། ཧཱུཾ་ཧཱུཾ་དེནུ་འཇིག་རྟེན་ཀུན་ལ་ཞེས་པའི་རྐང་བ་གསུམ་གྱི་རྗེས་
སུ། ཆོས་ཀྱི་འཁོར་ལོ་རབ་ཏུ་བསྐོར། ཨོཾ་བུདྡྷ་ཙཀྲ་སྤེལ་ཏེ་བྱའོ། །རྡོ་རྗེ་སློབ་་་་་
དཔོན་ཞེས་པ་ནས་ཥིཉྩ་ཨ། དཀྱིལ་འཁོར་གྱི་དེ་ཉིད་ནི་ཞེས་པ་ནས། དབང་་་་
བླང་བ་ལ་སོགས་པ་རྣམས་ཡིན་ནོ། །ལྷ་རྫས་ལ་སྐྱེས་ཞེས་པ་ནས། སྣ་བདུན་གྱི་
དབང་བསྐུར་བ་བྱ་བ་ཡིན་ནོ། །དཀོན་མཆོག་གསུམ་དང་ཞེས་པ་ནས་མྱུར་དུ་་་
འགྲུབ་པར་འགྱུར་ཞེས་པའི་བར་རྣམས་དཀྱུས་བཞིན་ནོ། །བདག་འཇུག་ཡིན་ན།
དགའ་ཆེན་ཁྱོད་བདག་ནས། འགྲུབ་པར་འགྱུར་ཞེས་པའི་བར་སྔར་བཞིན་ལ། །
• 30 | .



སློབ་མ་ཞེས་པ་ནས། རང་ཞེས་པར་བསྒྱུར་བ་གོ་སླ་ཞིང་། འཛིན་མའི་ཕྱག་རྒྱས།
བཛྲ་དྷ་ར་ཞེས་པ་ནས། ཨད་མ་ཀོ་ཧཾ། ཞེས་པའི་བར་གྱི་ང་རྒྱལ་བཟུང་།།
བདག་མིང་འདི་ཞེས་བྱ་བ་ཡིས། ཞེས་པ་ནས། སློབ་མ་རྣམས་ནི་གཞུག་པར་་་་
བགྱི། ཞེས་པའི་གསོལ་བ་བཏབ། གཞན་ལ་དབང་བསྐུར་བྱེད་ན་ལན་གསུམ་་་
བྱས་ནས་དབང་བསྐུར་བྱེད། ལྷོ་སྒོའི་ངག་འདོན་མཐའ་གཅིག་ཏུ་ངེས་པ་ནི།
བསྟན་ལ་བསང་སྦྱང་བྱས། སྟོང་པའི་ངང་ལས་དཀྱིལ་འཁོར་ལྷོ་ཕྱོགས་སུ་པདྨ་་་
དཀར་པོ་འདབ་མ་བརྒྱད་པའི་དབུས་སུ་འཁོར་ལོ་སྔོན་པོ་རྩིབས་བཅུ་དྲུག་པའི་ལྟེ་
བར། ཚེ་ལས་འདས་པའི་མིང་གི་ཡི་གེ་དང་པོ་ཐིག་ལེས་བརྒྱན་པ་ཡོངས་སུ་གྱུར་
པ་ལས། ཚེ་ལས་འདས་པ་ཆེ་གེ་མོ་ཞེས་བྱ་བ་ཐ་མལ་པའི་ཆ་བྱད་ཅན། གསོན་
པོའི་རྣམ་པ་ཇི་ལྟ་བ་བཞིན་དུ། ཕུང་པོ་དང༌། ཁམས་དང་། བསྐྱེད་བྱེད་དང་།
ཡན་ལག་དང་། ཉིང་ལག་ཐམས་ཅད་ཡོངས་སུ་རྫོགས་པར་གྱུར། ཨོཾ་བཛྲ་ས་ཏོ་
ཧཱུྃ་ཛ། རྗེ་བཙུན་རྩ་བ་དང་རྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་་་
ཀྱི་བདེན་པ་དང་། སངས་རྒྱས་ཀྱི་བདེན་པ་དང་། ཆོས་ཀྱི་བདེན་པ་དང་།
དགེ་འདུན་གྱི་བདེན་པ་དང་། དེ་བཞིན་གཤེགས་པ་དང་། རྡོ་རྗེ་དང་། རིན་
པོ་ཆེ་དང་། པདྨ་དང༌། ལས་ཀྱི་རིགས་སུ་ཞུགས་པ་ཐམས་ཅད་དང་། སྙིང་པོ་
དང་། ཕྱག་རྒྱ་དང་། གསང་སྔགས་དང་། རིགས་སྔགས་ཀྱི་ལྷའི་ཁྱད་པར་་་་་
ཐམས་ཅད་ཀྱི་བདེན་པ་དང༌། ཁྱད་པར་དུ་ཡང་ངན་སོང་ཐམས་ཅད་ཡོངས་སུ་
སྦྱོང་བ་གཟི་བརྗིད་ཀྱི་རྒྱལ་པོ་ཀུན་རིག་སྣང་མཛད་ཀྱི་ལྷ་ཚོགས་འཁོར་དང་བཅས་
པ་ཐམས་ཅད་ཀྱི་བདེན་པ་དང༌། ཚེ་ལས་འདས་པའི་རྣམ་པར་ཤེས་པ་འགུགས་
པར་བྱེད་པའི་སྔགས་དང་ཕྱག་རྒྱའི་བདེན་པ་དང༌། བདེན་པ་ཆེན་པོའི་བྱིན་་་་་
གྱིས་བརླབས་པའི་ཚེ་ལས་འདས་པ་ཆེ་གེ་མོ་ཞེས་བྱ་བའི་རྣམ་པར་ཤེས་པ་སྲིད་པ་
བར་དོ་ཁམས་གསུམ། འགྲོ་བ་རིགས་དྲུག སྐྱེས་གནས་རྣམ་པ་བཞིས་བསྡུས་་་་
• 305 •



པའི་འཇིག་རྟེན་གྱི་ཁམས་གང་ན་གནས་ཀྱང་སྐད་ཅིག་ཐང་ཅིག་ཡུད་ཙམ་ལ་་་་་
འདིར་མཆིས་པར་གྱུར་ཅིག རང་གི་ཐུགས་ཀའི་ཧཱུཾ་ལས་འོད་ཟེར་ལྕགས་ཀྱུ་ལྟ་བུ་
འཕྲོས་པས། ཚེ་ལས་འདས་པའི་རྣམ་པར་ཤེས་པ་ཁ་དོག་དམར་ཞིང་གསལ་བ།
ཨ་ཐུང་གི་གཟུགས་ཅན་བཀུག་སྟེ་སྤྱི་བོ་ནས་ཞུགས་སྙིང་གར་འཐིམ་པར་གྱུར། །
ཨོ་བཛྲ་ཨཾ་ཀུ་ཤ་ཛ ཨོཾ་བཛྲ་པཱ་ཤ་ཧཱུཾ། ཨོཾ་བཛྲ་ཊ་ཧཾ། ཨོཾ་བཛྲ་ཨ་བེ་ཤ་ཨ
ཨོ་ཤོདྷ་ནེ་ཤོདྷ་ནེ་སརྦ་པཱ་པཾ་ཨ་ཡ་ཧཱུྃ། ཚེ་འདས་ཀྱི་སྡིག་སྒྲིབ་ཐམས་ཅད་བཀུག་་
པར་གྱུར། ཨོཾ་སརྦ་པ་པ། ཨ་རཀ་ཎ་བི་ཤོ་དྷ་ན་བཛྲ་ས་མ་ཡ་ཧཱུྃ་ཕཊ། ངན་་་་་
འགྲོ་ཐམས་ཅད་བཀུག་སྟེ་དཀྱིལ་འཁོར་ཕྱིའི་ཁྱམས་ལ་འཁོད་ནས། བཅོམ་ལྡན་
འདས་བདག་ཅག་རྣམས་སྡུག་བསྔལ་གྱིས་གཟིར་བ་འདི་ལས་སྐྱབས་སུ་གསོལ།
བདག་ཅག་རྣམས་སངས་རྒྱས་དང་། ཆོས་དང་། དགེ་འདུན་དང་། ཁྱེད་ལ་་་
ཡང་སྐྱབས་སུ་མཆིའོ། །ཨོཾ་བཛྲ་པ་ནི་བིཊ་ཡ་སརྦ་ཨ་པ་ཡ། བནྡྷ་ནི་པྲ་མེ་ཀ་
ཡ་སརྦ་ཨ་པཱ་ཡ་ག་ཏེ་བྷྱ སརྦ་སཏྭཱ་ན་སརྦ་ཏ་ཐཱ་ག་ཏ་བཛྲ་པ་མ་ཡ་ཏྲཊ། ཨོ་་་
སརྦ་བིད་སརྦ་ཨ་པ་ཡ་བི་ཤོ་དྷ་ནི་ཧཱུཾ་ཕཊ་སྭཱ་ཧཱ། བཛྲ་མནྟི་ཏྲ་ཊ། ཚེ་འདས་ཀྱི་་
སྡིག་སྒྲིབ་ཐམས་ཅད་སྦྱང་སྟེ། ཤི་འཕོས་ནས་རྣམ་སྣང་གི་ཞབས་དྲུང་དུ་སྐྱེས་་་་
ཤིང་རྟེན་རྣམས་བ་ཚྭ་ཅན་གྱི་རྒྱ་མཚོར་དོར་བར་གྱུར། ཨོཾ་སརྦ་བིད་ཨོཾ། ཨོཾ་སརྦ་
བིད་ཨཱ ཨོཾ་སརྦ་བིད་ཧཱུྃ། ཨོཾ་སརྦ་ཨ་དྷི་ཏིཥྛ་ཛྷ་ན་ས་མ་ཡེ་ཧཱུཾ། ཁྲོ་བོ་སྤྱན་་་་་་
འདྲེན་བསྟོད་པ་སོགས་བྱ། ཨོཾ་སརྦ་བིགྷ་ན། ན་མོ། སརྦ་ཏ་ཐཱ་ག་ཏ་བྷོ་སོགས་
བྱས། ཨོཾ་སུམྦྷ་སོགས་ལན་གསུམ་བྱས། རྗེ་བཙུན་རྩ་བ་དང་། ཞེས་པ་ནས་ཀུན་
རིག་རྣམ་པར་སྣང་མཛད་ཀྱི་ལྷ་ཚོགས་འཁོར་དང་བཅས་པ་རྣམས་ཀྱི་བདེན་པ་་་
དང༌། བདེན་པ་ཆེན་པོའི་བྱིན་གྱིས་བརླབས་ཀྱིས། ཚེ་ལས་འདས་པ་ཆེ་གེ་མོ་་་
ཞེས་བྱ་བ་གསོན་གྱི་དུས་ན་ཚེ་གནས་པ་ལ་བར་དུ་གཅོད་པ། ད་ལྟ་སྡིག་པ་སྦྱོང་
བ་དང་དབང་བསྐུར་བ་ལ་བར་དུ་གཅོད་པ། ཚེ་འཕོས་ནས་གང་དུ་གནས་པའི་
• 306 •



ལུས་སྲོག་དང་། ཐར་པ་དང་ཐམས་ཅད་མཁྱེན་པ་ལ་བར་དུ་གཅོད་པའི་གདོན་
བགེགས་ཀྱི་རིགས་ཅི་མཆིས་པ་ཐམས་ཅད་དང་། ཁྱད་པར་དུ་ཡང་ཚེ་ལས་་་་་
འདས་པའི་ཆ་བྱད་བཟུང་ནས། ཚེ་ལས་འདས་པའི་ཉེ་འབྲེལ་རྣམས་ལ་གནོད་
ཅིང་འཚེ་བར་བྱེད་པ་དྲི་ཟ་འཆི་ཁ་མའི་ཡིད་ལ་ཉེ་བར་འཇུག་པ་ཞེས་བྱ་བ་དང༌།
དྲི་ཟ་ཁྱབ་བྱེད་ཅེས་བྱ་བ་དང་། དྲི་ཟ་པ་ཙ་ན་ཞེས་བྱ་བ་དང་། གནོད་སྦྱིན་བ་
ར་ཀུན་ཏུ་རྟོག་འདོད་ཅེས་བྱ་བ་དང་། གནོད་སྦྱིན་སྨྲ་འདོད་ཅེས་བྱ་བ་དང༌།
གཞན་ཡང་གནོད་སྦྱིན་དང་སྲིན་པོའི་ཚོགས་ཅི་མཆིས་པ་ཐམས་ཅད་གཏོར་མ་་་་
འདི་བརྔན་པ་གྱིས། ཏིང་བུ་འདི་ལ་ལམ་སྒྲོན་གྱིས། ཆང་བུ་འདི་ལམ་རྒྱུགས་ཀྱི་
ཚུལ་དུ་ཁྱེར་ལ་ཚེ་ལས་འདས་པ་དང་། དེའི་ཉེ་འབྲེལ་རྣམས་ལ་གནོད་པ་དང་།
འཚེ་བའི་བསམ་པ་ངན་པ་སྤོངས། ཕན་པ་དང་ཞི་བ་བྱང་ཆུབ་ཀྱི་སེམས་དང་་་་
ལྡན་པས་རང་རང་སོ་སོའི་གནས་སུ་སོང་ཞིག གང་དག་མི་འགྲོ་བ་དེ་དག་ནི། །
དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་མེ་རབ་ཏུ་འབར་བ་འདིས་མགོ་བོ་ཚལ་
བ་བརྒྱར་འགས་པར་འགྱུར་རོ། །ཨོཾ་སུམྦྷ་ནི་སོགས་བརྗོད། ཚམས་རྔམ་བྱ། སྣ་
བྷ་ཝའི་སྔགས་བརྗོད། སྟོང་པར་གྱུར། སྟོང་པའི་ངང་ལས་ཧཱུྃ་ལས་བྱུང་བའི་ཡེ་
ཤེས་ཀྱི་ཐབ། ཁ་དོག་དཀར་པོ་དབྱིབས་ཟླུམ་པོ། མུ་རན་དང་ཁ་ཁྱེར་དང་བཅས་
པ་དེའི་ནང་དུ། ཨོཾ་བཛྲ་ཛྭ་ལ་རམ་ལས་ཡེ་ཤེས་ཀྱི་མེ་འབར་བའི་དབུས་སུ། པཾ་
ལས་པདྨ་དང༌། རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་་་་་
མཚན་པ་ལས་རྡོ་རྗེ་མཁའ་འགྲོ་མ་སྐུ་མདོག་ནག་པོ་ཞལ་གཅིག་ཕྱག་གཉིས་ཀྱི་ཧཱུྃ་
མཚན་གྱི་ཕྱག་རྒྱས་རྡོ་རྗེ་དྲིལ་བུ་ཐུགས་ཀར་འཛིན་ཞིང༌། ཞལ་གདངས་པ། །
ཞབས་གཡས་སྐུམ་ཞིང་གཡོན་བརྐྱངས་པའི་སྟབས་ཀྱིས་བཞུགས་པའི་སྤྱི་བོར་ཨོ་་
དཀར་པོ། མགྲིན་པར་ཨཱཿདམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་་་
ལས་འོད་འཕྲོས། བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོ
• 307 •



གཉིས་སུ་མེད་པར་གྱུར། ༀ་བཛྲ་མ་ཧཱ་ཀྲོ་དྷ་རཱ་ཛ་ས་པ་རི་ཝ་ར་ཨརྒ་པྲ་ཏི་ཙྪ་སྭཱ་
ཧཱ། ཞེས་པ་ནས། ཤཔྟ་པྲ་ཏི་ཙྪ་སྭཱ་ཧཱའི་བར་གྱིས་མཆོད། མི་བསྐྱོད་རྡོ་རྗེ་ཡེ་་་
ཤེས་ཆེ། །རྡོ་རྗེ་དབྱིངས་ནི་མཁས་པ་ཆེ། རྡོ་རྗེ་གསུང་མཆོག་དཀྱིལ་འཁོར་་་་་
གསུམ། །རྡོ་རྗེ་མཁའ་འགྲོར་ཕྱག་འཚལ་བསྟོད། །ཚེ་ལས་འདས་པའི་རྐང་པའི་
འོག་ཏུ་རླུང་གི་དཀྱིལ་འཁོར། ལྟེ་བར་ཡེ་ཤེས་ཀྱི་མེ་རབ་ཏུ་འབར་བ། སྙིང་གར་
སྡིག་པའི་ས་བོན། ཐཾ་ཡིག་ནག་པོ་ལ་ལུས་ངག་ཡིད་གསུམ་གྱི་སྡིག་སྒྲིབ་ཐམས་་་
ཅད་འདུས་པར་གྱུར། རྐང་པའི་འོག་གི་རླུང་གཡོས། ལྟེ་བའི་མེ་འབར་བའི་་་་
འོད་ཀྱིས་སྡིག་པའི་ས་བོན་པཾ་ཡིག་ནག་པོ། སྣ་སྒོར་དེད་དེ་སྡིག་པ་རྭ་ཅན་དུ་་་་
གྱུར་ཏེ། མདུན་དུ་ཏིལ་ལ་ཐིམ་པར། རྡོ་རྗེ་མཁའ་འགྲོའི་ཞལ་དུ་གསོལ་བར་་་་་
གྱུར། ཨོཾ་བཛྲ་ཊ་ཀ་ཁ་ཁ་ཁཱ་ཧ་ཁ་ཧི་སརྦ་པཱ་པཾ་ད་ཧ་ན་བསྨིན་ཀུ་རུ་སྭཱ་ཧཱ། ཡེ་་་
ཤེས་པ་གཤེགས། དམ་ཚིག་པ་མེ་འབར་བའི་རྣམ་པར་གྱུར། མི་འཁྲུག་པའི་
གཟུངས། རྣམ་རྒྱལ་དྲི་མེད། པདྨ་ཎི། རྩ་རིག དཀྱིལ་འཁོར་ལྷ་རྣམས་ཀྱི་་་་
སྔགས་བརྗོད་ཅིང་། བྱེ་རེག་གིས་བྲབ། དེའི་རྗེས་སུ། ཨོཾ་སརྦ་པཱ་པཾ་ད་ཧ་ན་་་་
བཛྲ་ཧཱུཾ་ཕཊ། ཨོཾ་སརྦ་པཱ་པཾ་བི་ཤོ་དྷ་ན་བཛྲ་ཧཱུཾ་ཕཊ། ཨོཾ་སརྦ་ཀརྨ་ཨཱབར་ཎ་ནི་
བྷ་སྨིན་ཀུ་རུ་ཧཱུྃ་ཕཊ། ཨོཾ་ཧཱུྃ་བི་ན་ཤ་ཡ་ཨ་བ་ར་ཎ་ནི་བཛྲ་ཧཱུྃ་ཕཊ། ༀ་དྲུ་བི་ཤོ་
དྷ་ཡ་ཨཱ་བ་ར་ཎ་ནི་ཧཱུྃ་ཕཊ། ༀ་ཛྭ་ལ་ཛྭ་ལ་དྷ་ཀ་དྷ་ཀ་ཧ་ན་ཧ་ན་ཨབ་ར་ཎི་ཧཱུྃ་་
ཕཊ། ཨོཾ་སུཾ་པ་ར་པ་ར། པྲ་པ་ར་པྲ་པ་ར་ཨཱ་བ་ར་ཎ་ནི་ཧཱུཾ་ཕཊ། ཨོཾ་ཧཱུཾ་ཧ་ར་ཧ་
ར་སརྦ་ཨཱ་བ་ར་ཎ་ནི་ཧཱུཾ་ཕཊ། ཨོཾ་ཧཱུྃ་ཕཊ་སརྦ་ཨཱ་བ་ར་ཎ་ནི་སློཊ་ཡ་ཧཱུྃ་ཕཊ། །
ཨོ་བྷི་ཏ་བྷི་ཏ་སརྦ་ཨཱ་བ་ར་ཎ་ནི་ཧཱུཾ་ཕཊ། ཨོཾ་ཏྲ་ཊ་ཏྲ་ཊ་སརྦ་ཨཱ་བ་ར་ཎ་ནི་ཧཱུཾ་ཕཊ།
ཨོ་ཙིནྟ་ཙིནྟ་སརྦ་ཨཱ་བ་ར་ཎ་ནི་ཧཱུཾ་ཕཊ། ཨོཾ་ད་ཧ་ད་ཧ་སརྦ་ན་ར་ཀ་ག་ཏེ་ཧེ་ཧུཾ་ཧཱུྃ་
ཕཊ། ཨོ་པ་ཙ་པ་ཙ་སརྦ་ཏྲེ་ཏ་ག་ཏི་ཧེ་ཧུཾ་ཧཱུྃ་ཕཊ། ༀ་མ་ཐ་མ་ཐ་སརྦ་ཏིང་ག་ཏེ་
ཧེ་ཧུཾ་ཧཱུྃ་ཕཊ། ཚེ་ལས་འདས་པ་ཆེ་གེ་མོ་ཞེས་བྱ་བའི་སྡིག་པ་དང་སྒྲིབ་པ་ཐམས་
• 308 •



ཅད་དང་། ཁྱད་པར་དུ་ཡང་ངན་སོང་གསུམ་དུ་སྐྱེ་བར་འགྱུར་བའི་ལས་སྒྲིབ་ཅི་
ཡོད་པ་ཐམས་ཅད། ཤིནྟཾ་ཀུ་རུ་ཡེ་སྭཱ་ཧཱ། དེའི་རྗེས་སུ་ཁྲུས་གསོལ་བྱས། ཕར་་
ཕྱིན་དྲུག་གི་ཚིགས་བཅད་རེའི་རྗེས་སུ་རྩ་རིག་རེ་འདོན། སྤེལ་ཚིག་ནི་རིམ་པ་
བཞིན་དུ་ཚེ་ལས་འདས་པ་ཆེ་གེ་མོ་ཞེས་བྱ་བས་ཚེ་ཐོག་མ་མེད་པ་ནས་བསགས་་་
པའི་སྡིག་པ་དང་སྒྲིབ་པ་ཐམས་ཅད་དང་ཁྱད་པར་དུ་ཡང་ཉོན་མོངས་པ་སེར་་་་་
སྣའི་སྒོ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་བྱང་སྟེ། སྦྱིན་པའི་ཕ་
རོལ་ཏུ་ཕྱིན་པ་རྫོགས་ཏེ། མྱུར་དུ་མངོན་པར་རྫོགས་པར་སངས་རྒྱས་པར་གྱུར་་
ཅིག ཅེས་པ་དང་། ཁྱད་པར་དུ་ཡང་། ཉོན་མོངས་པ་ཚུལ་ཁྲིམས་འཆལ་བའི་
སྒོ་ནས་བསགས་པའི་སྡིག་པ་དང་སྒྲིབ་པ་ཐམས་ཅད་བྱང་། ཚུལ་ཁྲིམས་ཀྱི་ཕ་་་
རོལ་ཏུ་ཕྱིན་པ་རྫོགས་ཏེ། མྱུར་དུ་མངོན་པར་རྫོགས་པར་སངས་རྒྱས་པར་གྱུར་་་་
ཅིག དེ་བཞིན་དུ་ཉོན་མོངས་པ་ཁོང་ཁྲོའི་སྒོ་ནས་བསགས་པའི X ། བཟོད་་་
པའི་ཕ་རོལ་ཏུ་ཕྱིན་པ་རྫོགས་ཏེ། X ཉོན་མོངས་པ་ལེ་ལོའི་སྒོ་ནས་བསགས་་་་
པའི་ X །བརྩོན་འགྲུས་ཀྱི་ཕ་རོལ་ཏུ་ཕྱིན་པ་རྫོགས་ཏེ། X ཉོན་མོངས་པ་རྣམ་
གཡེང་གི་སྒོ་ནས་བསགས་པའི་ X །བསམ་གཏན་གྱི་ཕ་རོལ་ཏུ་ཕྱིན་པ་རྫོགས་ཏེ།
X ཉོན་མོངས་པ་ཤེས་རབ་འཆལ་བའི་སྒོ་ནས་བསགས་པའི x །ཤེས་རབ་ཀྱི་་
ཕ་རོལ་ཏུ་ཕྱིན་པ་རྫོགས་ཏེ། X ཆུ་བོ་དྲུག་གི་ཁྲུས་བྱས་པས་སོགས་ཤོ་ལོ་ཀ་་་་
གསུམ་གྱི་རྗེས་སུ་རྩ་རིག་བརྗོད། ཁྱད་པར་དུ་ཡང་ཕ་རོལ་ཏུ་ཕྱིན་པ་དྲུག་གིས་མི་
མཐུན་པའི་ཕྱོགས་ཀྱི་སྒོ་ནས། ཕ་རོལ་ཏུ་ཕྱིན་པ་དྲུག་རྫོགས་ཏེ་འདོད་ཆགས་་་་
དང༌། ཞེ་སྡང་། གཏི་མུག་སོགས་ཀྱི་ཤོ་ལོ་ཀ་རེ་རེའི་རྗེས་སུ་རྩ་རིག་རེ་བརྗོད། །
ཁྱད་པར་དུ་ཡང་ཉོན་མོངས་པའི་དབང་གིས་བྱུང་བའི་དུག་ཐམས་ཅད་བྱང་སྟེ།
X །ས་འདི་དུག་གི་ཕ་ཡིན་ཏེ། །ས་འདི་དུག་གི་མ་ཡང་ཡིན། །བདེན་པའི་་་་་
བདེན་ཚིག་འདི་བརྗོད་པས། །དུག་གསུམ་ས་ཡི་ནང་དུ་སོང་། །ཚེ་འདས་དུག་་
•309 •



ནི་དུག་མེད་ཤོག །གང་བའི་གནོད་དུ་དེ་སོང་ཞིག །སོགས་རེ་རེའི་རྗེས་སུ་རྩ་
རིག་རེ་བརྗོད། ཁྱད་པར་དུ་ཡང་འབྱུང་བ་དང་། འབྱུང་ལས་གྱུར་པའི་དུག་་་་
ཐམས་ཅད་ཤནྟི་ཀུ་རུ་ཡེ་སྭཱ་ཧཱ། གང་ལ་སེར་སྣ་རྣམས་ཆགས་པ་སོགས་བརྗོད་་་་
པའི་རྗེས་སུ་ཚེ་ལས་འདས་པ་ཆེ་གེ་མོ་ཞེས་བྱ་བ། བདུད་དང་མི་མཐུན་པའི་་་་་་
ཕྱོགས་ཐམས་ཅད་ལས་རྒྱལ་ནས་བཀྲ་ཤིས་པར་གྱུར་ཅིག བར་དོའི་ཆོས་བཤད་
བྱེད་ན་སྐབས་འདི་བབ་པས། ཚེ་ལས་འདས་པ་ཆེ་གེ་མོ་ཞེས་བྱ་བ་ཁྱོད། ཚེ་་་་
འདིའི་ལུས་བོར། ཕྱི་མའི་ལུས་མ་ཐོབ། ད་ལྟ་སྲིད་པ་བར་མ་དོ་ན་གནས་པ་་་་
ཡིན་ལ། དེ་ལ་ཡང་སྤྱིར་བར་དོ་ཡོད་པ་དང་། ད་ལྟ་བར་དོ་ན་ཡོད་པ་ལ་བར་
དོར་ངོ་ཤེས་པ་གཉིས་གལ་ཆེ་བ་ཡིན་པས། ཁོ་བོས་ཁྱོད་ལ་ཅུང་ཟད་ཅིག་བརྡ་་་
སྤྲད་པར་བྱའི། ཡིད་རྣལ་དུ་ཞོག་ལ་ཉོན་ཅིག དེ་ཡང་ཕལ་ཆེ་ན། སྡེ་པ་ན་རེ། །
བར་སྲིད་ཅེས་བྱ་བ་མེད་དེ། འཆི་སྲིད་འགགས་མ་ཐག་བསྐྱེད་སྲིད་འགྲུབ་པ་་་་
ཡིན་པས་ཞེས་ཟེར་བ་མི་འཐད་དེ། དེ་ལ་ལུང་རིགས་གཉིས་ཀྱི་གནོད་པ་འབབ་
པའི་ཕྱིར། དེ་ཡང་དང་པོ་རིགས་པའི་གནོད་བྱེད། འབྲུ་ཞིག་ཡུལ་གཞན་དུ་་་་
འགྲོ་བ་ན། འདི་ནས་འཕོས་མ་ཐག་ཡུལ་གཞན་དུ་སླེབས་པ་མིན་པར། རིམ་་་
གྱིས་མིས་ཁུར་བ་སོགས་ཀྱི་བརྒྱུད་ནས་འགྲོ་དགོས་པ་བཞིན་དུ། འཆི་སྲིད་་་་་་
འགགས་མ་ཐག་ཏུ་བསྐྱེད་སྲིད་མི་འགྲུབ་པར། འཆི་སྲིད་ནས་བར་དོ་བརྒྱུད།
དེ་ནས་བསྐྱེད་སྲིད་དུ་འགྲོ་དགོས་པའི་ཕྱིར། མཛོད་ལས། འབྲུ་ཡི་རྒྱུན་དང་་་་
ཚད་མཐུན་ཕྱིར། །སྲིད་པ་ཆད་ལས་བྱུང་བ་མིན། །ཞེས་གསུངས་སོ། །ཡང་་་་་
ལུང་གིས་ཀྱང་གནོད་པར་བྱེད། དགའ་བོ་མངལ་འཇུག་ལས། གནས་གསུམ་་་
མངོན་དུ་གྱུར་ན་མའི་མངལ་དུ་བུ་ཆགས་ཏེ། གང་ཞེ་ན། ཕ་མ་ཆགས་ཤིང་་
འཕྲད་པ་དང་། མ་རུང་ཞིང་ཟླ་མཚན་དང་ལྡན་པ་དང་། དྲི་ཟ་ཉེ་བར་གནས་་་
ནའོ། །ཞེས་པའི་དྲི་ཟ་བར་དོ་ཡིན་པའི་ཕྱིར་དང་། ཡང་མདོ་ལས། ཕྱིར་མི་་་་
• 310 •



འོང་དེ་ལ། བར་དོར་འདའ་བ་དང་། སྐྱེས་པ་ནས་འདའ་བ་དང་། མངོན་་་་་
པར་འདུ་བྱེད་པ་དང་བཅས་ཏེ་འདའ་བ་དང་། མངོན་པར་འདུ་བྱེད་པ་མེད་་་་
པར་འདའ་བ་དང་། གོང་དུ་འཕོ་བ་དང་ལྔ་བཤད་པའི་ཕྱིར་དང་། འགྲོ་བ་་་་
བདུན་སྟོན་པའི་མདོ་ལས་ཀྱང་། སྲིད་པ་ནི་བདུན་ཏེ། གང་ཞེ་ན་ལྷའི་སྲིད་པ་་
དང་ཞེས་པ་ནས། དམྱལ་བའི་སྲིད་པ་ཞེས་པའི་བར་དྲུག་དང་། སྲིད་པ་བར་་་་
མས་སོ། །ཞེས་བཤད་པའི་ཕྱིར། དེ་ཡང་བར་དོའི་བྱད་གཟུགས་ལ་ཁ་ཅིག སྐྱེ་
བ་སྔ་མའི་ཆ་བྱད་ཅན་དུ་ཡོང་ཞེས་པ་དང་། ཁ་ཅིག་བར་དོར་གང་གནས་པའི་
ཕྱེད་སྔ་མའི་ཆ་བྱད་དང་། ཕྱེད་ཕྱི་མ་གང་དུ་སྐྱེ་འགྱུར་གྱི་བྱད་གཟུགས་སུ་ཡོང་་
ཟེར་བ་གཉིས་ཀ་མི་འཐད་དེ། མདོ་རྒྱུད་གང་ནས་ཀྱང་མ་བཤད་ཅིང་། ཚད་་་
ལྡན་སུས་ཀྱང་མ་གསུངས་པའི་ཕྱིར་རོ། །དེས་ན་གང་དུ་སྐྱེ་འགྱུར་གྱི་ལུས་དང་་་་
གཉིས་འཕེན་བྱེད་ཀྱི་ལས་གཅིག་གིས་འཕངས་པ་ཡིན་པས། གང་དུ་སྐྱེ་བའི་བྱད་
གཟུགས་སུ་ཡོང་སྟེ། མཛོད་ལས། དེ་ནི་འཕེན་པ་གཅིག་པའི་ཕྱིར། །སྔོན་དུས་
སྲིད་འབྱུང་ཤ་ཚུགས་ཅན། །ཞེས་དང་། ཀུན་ལས་བཏུས་ལས། གང་དུ་སྐྱེ་བར་
འགྱུར་བའི་བྱད་གཟུགས་སོ་ཞེས་བཤད་པའི་ཕྱིར། གཉིས་པ་བར་དོ་ལ་བར་དོར་
ངོ་ཤེས་པ་གལ་ཆེ་ཏེ། བར་དོ་ལ་བར་དོར་ངོ་མ་ཤེས་ན། འཇིགས་སྣང་དང་་་་
འཕྲུལ་སྣང་སྣ་ཚོགས་སྐྱེས་ཏེ། དེ་ལ་བརྟེན་པའི་ལས་ངན་པ་བསགས་ཏེ་ངན་་་་་
འགྲོར་འཕེན། བར་དོར་ངོ་ཤེས་ན་དྲན་ཤེས་བརྟན་ལ། ལས་བཟང་པོ་བསགས་
ནས་བདེ་འགྲོར་འཕེན་པར་བྱེད་པའི་ཕྱིར། དེ་ཡང་བར་དོ་ན་ཡོད་པའི་རྟགས། །
སྔར་མེད་པའི་གཞན་སེམས་རིག་པ་སོགས་ཀྱི་མངོན་ཤེས་དང་། སྔར་རི་ཁང་་་
ཁྱིམ་ལ་སོགས་ལ་ཐོགས་པ། ད་ལྟ་ཐོགས་མེད་དུ་རྒྱུ་བ་དང་། སྔར་སེམས་ཀྱིས་་
གང་སླེབ་སར་ལུས་ཀྱིས་མི་སླེབས་པ་ལ། ད་ལྟ་སེམས་ཀྱིས་གང་སླེབས་པར་ལུས་
ཀྱིས་སླེབས་པར་བཤད་དེ། དབང་པོ་ཀུན་ཚང་ཐོགས་མེད་རྒྱུ། ལས་ཀྱི་སྡུག་་་་
• 311 •



བསྔལ་ཤུགས་དང་ལྡན་ཞེས་བཤད་པས། དེ་འདྲ་ཨེ་འདུག་ལྟོས། ཡོད་ན་བར་་་
དོ་ན་ཡོད་པའི་རྟགས་ཡིན། ཡང་ཁྱོད་རང་སྔར་མ་ཤི་བའི་དུས་ན། ཉི་ཟླ་དང་
མར་མེ་སོགས་ཀྱི་འོད་ལ་ཕྱིན་རྩ་ན་ལུས་ལ་གྲིབ་མ་ཡོང་བ་གཅིག་ཡོད། དེ་ཡོད་་་
མེད་ལྟོས། དེ་མེད་ན་དེ་ཡང་བར་དོ་ན་ཡོད་པའི་རྟགས་ཡིན། ཡང་ཁྱེད་རང་མ་
ཤི་བའི་དུས་ན་ས་འཇམ་པོ་ལ་ཕྱིན་ན་རྐང་རྗེས་ཡོང་བ་གཅིག་ཡོད། ད་ལྟ་དེ་མེད།
སྔར་ཁྱེད་ཀྱི་ལབ་པ་ལ། གཞན་གྱིས་གཏམ་ལན་འཇལ་བ་གཅིག་ཡོད། ད་ལྟ་དེ་
མེད་པས་དེ་ཡང་བར་དོ་ན་ཡོད་པའི་རྟགས་ཡིན་པས། ང་བར་དོ་ན་གནས་པ་་་
ཡིན། དཀོན་མཆོག་གསུམ་ལ་སྐྱབས་སུ་འགྲོ་བ་དང་། ངེད་ཀྱིས་བརྡ་སྤྲད་པ་་་
དང་དགེ་སྦྱོར་གསལ་འདེབས་མཉམ་པ་མཛོད་ལ། ཆོ་ག་དང་སྐྱབས་འགྲོ་སོགས་
ཀྱིས་རྗེས་ཟློས་མཛོད། གཞན་ཡང་བར་དོ་ན་ཡོད་པའི་རྟགས། འཇིགས་པའི་སྒྲ་
བཞི་དང༌། ཡ་ང་བའི་གནས་གསུམ་མཐོང་སྟེ། དེ་ཡང་ཕྱོགས་བཞི་ནས་རླུང་་་་
ཆེན་པོ་ལང་སྟེ་ས་རྡོ་རི་བྲག་ཐམས་ཅད་ཀྱང་ཁྱེར་འགྲོ་བ་ཙམ་གྱི་འཇིགས་སྣང་
ཡོད་དེ། དེ་འདྲའི་རླུང་ཆེན་པོ་ཡང་འཕྲུལ་སྣང་ཡིན་གྱི་དོན་ལ་མེད། དོན་དུ་་་
ཆུག་ཀྱང་བར་དོའི་ལུས་ཡིད་ལུས་ཡིན་པ་གནོད་པ་བྱེད་མི་ནུས། དེ་བཞིན་དུ་་་
ཕྱོགས་བཞི་ནས་མེ་ཆེན་པོ་འབར་བའི་མཐོང་སྣང་དང་། ཕྱོགས་བཞི་ནས་བྲག་་
ཆེན་པོ་རལ་བ་དང༌། རི་བོ་ཆེན་པོ་བསྙལ་ཡོང་བ་ཙམ་གྱི་འཇིགས་སྣང་དང་།
ཕྱོགས་བཞི་ནས་ཆུ་ཀླུང་ཆེན་པོ་རྒྱུགས་ནས་ཁྱེར་བ་ཙམ་གྱི་འཇིགས་སྣང་དང་་་་་
བཅས་པ་འབྱུང་ཡང་འཕྲུལ་སྣང་ཡིན་གྱི་དོན་ལ་མེད། ཡོད་ཀྱང་ལུས་ལ་གནོད་་་
པ་བྱེད་མི་ནུས། ཡ་ང་བའི་གནས་ནི། དམྱལ་བ་ཚ་དམྱལ་གྲང་དམྱལ་སོགས་་་
དངོས་སུ་མཐོང་ཞིང་། དེར་ལྷུང་བ་ཙམ་གྱི་འཇིགས་སྣང་དང་། ཡི་དྭགས་་་་་
བཀྲེས་སྐོམ་གྱིས་འདར་བ་དང་། དུད་འགྲོའི་རྩ་བའི་གནས་སོགས་ན་གཅིག་ལ་
གཅིག་ཟའི་སྡུག་བསྔལ་སོགས་དངོས་མཐོང་ཞིང་། དེར་ལྷུང་འགྲོ་བ་ཙམ་གྱི་་་་་
， 31 2



འཇིགས་སྣང་ཡོད་པས། དེ་ལ་སྐྱོབ་པའི་སྐྱབས་དཀོན་མཆོག་གསུམ་དང༌། བྱང་
སེམས་ཉེ་བའི་སྲས་བརྒྱད་ལ་ཞུ་སྙམས་པ་མཛོད་ལ། ཉེ་རིང་བར་མ་སོགས་སུས་
ཀྱང་རང་གི་ལོངས་སྤྱོད་སོགས་ལ་ཅི་བྱེད་ཀྱང་། ཉེ་འབྲེལ་དང་ནོར་སོགས་གང་
ལ་ཡང་ཆགས་པའི་སེམས་སྤངས། བློས་ལིང་སྟེ་སྐྱུར་ལ། བདག་ཅག་རྣམས་རྗེས་
ཟློས་མཛོད་ཅིག་བྱས་ནས། གཙོ་བོ་རྒྱལ་བ་འགྲོ་བའི་མགོན་ཞེས་པ་ནས།
འཇིགས་པ་མྱུར་དུ་བསལ་དུ་གསོལ། །ཞེས་པའི་བར་དང་། བྱང་ཆུབ་སྙིང་པོ་་་
མཆིས་གྱི་བར། །ཞེས་པའི་ཤོ་ལོ་ཀ་གཅིག་དང༌། མི་གཙང་ལུས་འདི་བོར་བར་་་
གྱུར་མ་ཐག །ཞེས་པའི་ཤོ་ལོ་ཀ་གཅིག་བརྗོད་པའི་རྗེས་སུ། ཚེ་ལས་འདས་པ་ཆེ་
གེ་མོ་ཞེས་བྱ་བའི། སྡིག་པ་དང་སྒྲིབ་པ་སྦྱང་དུ་གསོལ། གནས་སྤར་དུ་གསོལ།
ལམ་བསྟན་དུ་གསོལ། མྱུར་དུ་མངོན་པར་རྫོགས་པར་སངས་རྒྱས་པར་མཛད་དུ་
གསོལ། དེ་ལྟ་བུའི་གོ་འཕངས་མ་ཐོབ་པའི་སྐྱེ་བ་དང་ཚེ་རབས་ཐམས་ཅད་དུ།
དཀོན་མཆོག་གསུམ་གྱི་སྐྱབས་འོག་ཏུ་ཆུད་པར་བྱིན་གྱིས་བརླབ་ཏུ་གསོལ། ཞེས་
བརྗོད། དེའི་རྗེས་སུ་བཅོམ་ལྡན་འདས་ཀུན་རིག་གིས་དབང་བསྐུར་བ་ཞུགས།
དེའི་བར་དུ་མཎྜལ་འབུལ་སྙམ་པ་གྱིས་ལ་མཎྜལ་ཕུལ་ཅིག ཅེས་བརྗོད་ནས།
མཎྜལ་སྤྱི་དང་མཐུན་པར་ཕུལ། དེ་ནས། དགའ་ཆེན་ཁྱོད་བདག་སྟོན་པ་སྟེ། །
ཞེས་སོགས་ཀྱི་གསོལ་བ་བཏབ་པ་ནས། ང་རྒྱལ་འཛིན་པའི་བར་བདག་འཇུག་་་
བཞིན་བྱ། དེའི་རྗེས་སུ་སྭཱ་བྷ་ཝའི་སྔགས་ཀྱིས་རྟེན་མི་དམིགས་པའི་སྟོང་པར་་་་་
སྦྱང་། སྟོང་པའི་ངང་ལས་པདྨ་དང་ཟླ་བའི་སྟེང་དུ། ཧཱུྃ་ལས་རྡོ་རྗེ་ཧཱུཾ་གིས་་་་་
མཚན་པ་ལས་ཚེ་ལས་འདས་པ་ཆེ་གེ་མོ་ཞེས་བྱ་བ། རྡོ་རྗེ་སེམས་དཔའ་དཀར་པོ།
ཞེས་པ་ནས། ཟླ་བའི་རྒྱབ་ཡོལ་ཅན་དུ་གྱུར། ཞེས་པའི་བར་གྱི་ལྷར་བསྐྱེད་ལ།
ཆུ་གཉིས་ཉེར་སྤྱོད་རོལ་མོ་དང་བཅས་པའི་སྔགས་རྒྱ་ཙམ་གྱིས་མཆོད། རྡོ་རྗེ་་་་
སེམས་དཔའ་སེམས་དཔའ་ཆེ། །ཞེས་སོགས་ཤོ་ལོ་ཀ་གཅིག་གིས་བསྟོད། ཟས་་
• 313 •



གཏད་དགོས་པ་བྱུང་ན་སྐབས་འདིར་བྱེད་པས། ཡོ་བྱད་རྣམས་སྔར་ལྟར་བསང་
སྦྱངས་ནས། སྟོང་པའི་ངང་ལས་ཨོཾ་ལས་བྱུང་བའི་རིན་པོ་ཆེ་སྣོད་ཡངས་ཤིང་རྒྱ་
ཆེ་བའི་ནང་དུ། ཨོཾ་ཨཱཿཧཱུྃ་ཞུ་བ་ལས་བྱུང་བའི་གཟུགས་སྒྲ་དྲི་རོ་རེག་བྱ་སོགས་་་་
འདོད་པའི་ཡོན་ཏན་བསམ་གྱིས་མི་ཁྱབ་པ་དང་ལྡན་པར་གྱུར། ན་མསརྦ་ཏ་ཐཱ་
ག་ཏ་སོགས། ནམ་མཁའ་མཛོད་ཀྱི་སྔགས་རྒྱས་བྱིན་གྱིས་བརླབས། སྔར་གྱི་་་་་
འདོད་ཡོན་གྱི་སྔགས་རྒྱ་དང་བཅས་པའི་ཚིགས་བཅད་ཀྱིས། དང་པོར་དཀྱིལ་་་
འཁོར་གྱི་ལྷ་ཚོགས་ལ་མཆོད། དེའི་རྗེས་སུ་ཚེ་འདས་ལྷར་བསྐྱེད་པ་ལ་མཆོད་ནས།
དཀོན་མཆོག་རིན་ཆེན་དཔལ་ཞིང་དུ། །ཞེས་པ་ནས། སརྦ་བུདྷ་ཥཱ་ཊ་གཙྪ་སྭཱ་ཧཱ།
ཞེས་པའི་བར་དཀྱུས་ཇི་ལྟ་བ་བཞིན་བརྗོད། དེ་ནས་ལྷ་དང་རྣམ་ཤེས་དབྱེར་་་་
མེད་འདྲེས་པ་བདེ་བ་ཅན་དུ་གཤེགས་པའི་ལྷག་མ་ཕུང་པོ་དང་སྡིག་སྒྲིབ་ལྷན་་་་་
ཅིག་ཏུ། གཙོ་བོའི་ཐུགས་ཀ་ནས་རཾ་ལས་སྐྱེས་པའི་ཡེ་ཤེས་ཀྱི་མེ་བྱུང་ནས་་་་་་
བསྲེགས་པར་བསམ་ལ། མིང་བྱང་ལ་མེ་སྦར་བ་དང་མཉམ་དུ། །སོན་ཅིག་་་་་་
དགོངས་ཤིག་ཅེས་པ་ནས། འགྲོ་བའི་དོན་དུ་འགྲུབ་པར་ཤོག །ཅེས་པའི་བར་་
དུ་དཀྱུས་བཞིན་བརྗོད། དེའི་རྗེས་སུ་གཏང་རག་གི་མཆོད་པ་བསང་སྦྱང་བྱིན་་་་
བརླབ་དང་། ཆུ་གཉིས་ཉེར་སྤྱོད་རོལ་མོ་དང་བཅས་པ་དང་། སྒེག་སོགས་་་་་
བརྒྱད་ཀྱིས་མཆོད་པ་མདུན་བསྐྱེད་ཀྱི་སྐབས་ལྟར་བྱས། སྣང་སྟོང་རྡོ་རྗེ་སོགས་ཀྱི་
བསྟོད་པ་དཀྱུས་བཞིན། ཆོས་དབྱིངས་ཡེ་ཤེས་སོགས་པས་བསྟོད། བདག་གི་་་་
དགེ་བའི་ལས་རྣམས་འདི་དག་གིས། །ཞེས་སོགས་ཀྱིས་བསྔོས་ལ། སེམས་མ་རྡོ་
རྗེ་མའི་ཕྱག་རྒྱ་སྤྱི་བོར་བཅིངས་ནས། ཡི་གེ་བརྒྱ་པ་དང་། བཛྲ་སཏཱ་བརྗོད་་་་་
བཞིན་པས། བསྐོར་བ་ལན་བདུན་བྱས། ཤར་སྒོར་མེ་ཏོག་དང་བཅས་པས་ཐལ་
མོ་སྦྱར་ནས། གང་ཡང་བདག་བློ་ཞེས་སོགས་པས་བཟོད་པར་གསོལ། དཀྱུས་་་
ལྟར་བདག་མདུན་བུམ་གསུམ་གྱི་ཕྱག་རྒྱ་དཀྲོལ། གོང་ལྟར་མཆོད་ཡོན་ཕུལ།
• 3] ། •



སེམས་མ་རྡོ་རྗེ་མའི་ཕྱག་རྒྱ་སྤྱི་བོར་བཞག ཨོ་ཁྱེད་ཀྱིས་སེམས་ཅན་དོན་ཀུན་་་་་
མཛད་ཅེས་སོགས་པའི་མཇུག་ཏུ། ཨོཾ་བཛྲ་སཏཱ་མུ། ཡེ་ཤེས་པ་རང་བཞིན་གྱི་་་
གནས་སུ་གཤེགས། རྡོ་རྗེ་བསྡུ་བའི་ཕྱག་རྒྱ་བྱས། བཛྲ་ས་མ་ཛ་ཛ༔ དམ་ཚིག་
པའི་རྟེན་དང་བརྟེན་པའི་དཀྱིལ་འཁོར་རང་གི་སྙིང་གར་ཐིམ་པར་གྱུར། རྡུལ་་་
མཚོན་བསྡུ་བ་དང་། ཕུར་བུ་དབྱུང་བ་སོགས་དཀྱུས་བཞིན་ཕྱག་རྒྱས། ཨོཾ་སརྦ་
བིད་ཨོ་ཞེས་སོགས་གསུམ་གྱིས་གནས་གསུམ་བྱིན་གྱིས་བརླབས། རྡོ་རྗེ་ལས་ཀྱི་་་ .
དམ་རྒྱ་སྤྱི་བོར་བཞག ཨོ་བཛྲ་ཀརྨ་ཀཾ། བསྲུང་བའི་དམ་རྒྱ་སྙིང་གར་བཞག
ཨོཾ་བཛྲ་རཀྵ་རཾ། གནོད་སྦྱིན་གྱི་དམ་རྒྱ་ཁར་བཞག ཨོཾ་བཛྲ་པ་ཀྵ་ཀྱི། ཁུ་ཚུར་་
གྱི་དམ་རྒྱ་དཀུར་བཞག ཨོ་བཛྲ་པན་དྷི་ཧཱུཾ། ཞེས་བཅིངས་ཏེ་སེམས་དཔའ་་་་་
བཞིས་བསྲུང་བ་བྱ། རྡོ་རྗེ་གཙུག་ཏོར་གྱི་ཕྱག་རྒྱ་སྤྱི་བོར་བཞག ཨོ་བཛྲ་སཏཱ་་་་
ཨུཏྟི་ཥཧཱུྃ་ཕཊ། དེ་བཞིན་གཤེགས་པ་ཞེས་པ་ནས། གཙུག་ཏོར་ཚུལ་དུ་གནས་་
ཏེ་བསྲུང་བར་འགྱུར། དེའི་རྗེས་སུ་ལེགས་སོའི་ཕྱག་རྒྱ་བཅས་ཏེ། ལེགས་སོ་རྡོ་
རྗེ་སེམས་དཔའ་ཁྱོད། །རྡོ་རྗེ་རིན་ཆེན་ཁྱོད་ལེགས་སོ། །རྡོ་རྗེ་ཆོས་ཁྱོད་ལེགས་་
པ་སྟེ། །རྡོ་རྗེ་ལས་ནི་ཁྱོད་ལེགས་སོ། །མཚན་ཉིད་འདིར་ནི་ལེགས་བཤད་པ། །
རྡོ་རྗེ་ཐེག་པ་བླ་ན་མེད། །དེ་བཞིན་གཤེགས་པ་ཀུན་གྱི་གསུང་། །ཐེག་པ་ཆེན་པོ་
མངོན་བསྡུས་པའོ། །ཞེས་སོགས་ལེགས་སོ་སྦྱིན་པའི་ཆོ་ག་ལེགས་པར་སྒྲུབ། ཆེ་ ་
བའི་ཆེ་མཆོག་ཞེས་སོགས་ཤིས་བརྗོད་དཀྱུས་བཞིན་བྱས། དེའི་རྗེས་སུ་བདག་གི་
རྒྱུད་མཐུན་པའི་ཆོ་ག་བྱས་པ་ལ། ཞེས་པ་ནས་སངས་རྒྱས་ཀུན་པས་སྔར་སངས་
རྒྱས་ཞེས་སོགས་ཀྱི་བསྟོད་པ་རྫོགས་ཀྱི་བར་དཀྱུས་བཞིན་བྱའོ། དེ་དག་གིས་རྡུལ་
མཚོན་གྱི་དཀྱིལ་འཁོར་ལ་བརྟེན་ནས་དབང་བསྐུར་བའི་རྣམ་བཞག་བཤད་ཟིན་ཏོ།།
ད་ནི་རས་བྲིས་ལ་བརྟེན་ནས་དབང་བསྐུར་བའི་ཆོ་གའི་ཁྱད་པར་བརྗོད་པར་
བྱ་སྟེ། གོང་དུ་བཤད་པ་ལྟར་བཛྲ་རཏྣ་ནས། ཕྱག་ན་རྡོ་རྗེ་ལ་ཞེས་པའི་བར་་་་་
• 315 •



གྱིས་བདག་བསྐྱེད་བསྡུས་པ་བསྒོམ། ཊཀྐི་ཧཱུཾ་ཛ། ཞེས་པ་ནས་ང་རྒྱལ་བཟུང་་་་
བའི་བར་གྱིས་རྡོར་དྲིལ་བཟུང་། སྔོན་འགྲོའི་གཏོར་མ་ནས་བརྩམས་ཏེ་བདག་་་
བསྐྱེད་རྫོགས་པར་བསྒོམ། དེ་ནས་རས་རིས་ལ་ཡང་ས་ཆོག་འགའ་ཞིག་བྱེད་་་་་
དགོས་པ་དང༌། བྱེད་པའི་ས་མཚམས་དང༌། བསྲུང་ཞིང་བྱིན་གྱིས་བརླབས་ནས།
འདི་ཙམ་གཅིག་བྱེད་ཅེས་སྔགས་རིམ་ནས་གསུངས་པའི་ཐོབ་ཐང་ནི། འདི་ཡང་
ཁྲོ་བོ་སྤྱན་འདྲེན་ནས། བཛྲ་བནྡྷ་བོ་ཞེས་པའི་བར་གྱིས་བསྲུང་འཁོར་རྫོགས་པར་
བསྒོམ། ཕུར་བུ་ལྔ་དབུས་དང་ཕྱོགས་བཞིར་བསྐྱེད་དེ་ས་སྦྱངས་ནས། འགྲོ་བ་
ཐམས་ཅད་བགེགས་དང་བྲལ་བར་གྱུར། །ཞེས་པའི་བར་དཀྱུས་བཞིན་བྱས། དེ་
ནས་བུམ་པ་སྒྲུབ་པ་གོང་བཞིན་བྱས། དེ་ནས་དཀྱིལ་འཁོར་སྒྲུབ་པ་ནས་བདག་་་
འཇུག་རྫོགས་པའི་ང་རྒྱལ་བཟུང་བའི་བར་གོང་བཞིན་བྱས། དེ་ནས་གསོན་པོ་་་
དང་གཤིན་པོ་ལ་དབང་བསྐུར་བྱེད་ན་གོང་དུ་བཤད་པ་ལྟར་གསོལ་བ་ལན་གསུམ་
བྱས། དེ་ནས་དབང་བསྐུར་ལྷོ་སྒོ་སོགས་ལ་འཇུག་གོ །རྗེས་ཆོག་གི་སྐབས་སུ་་་
གཞན་རྣམས་གོང་བཞིན་ལ། ཕྱག་རྒྱ་འགྲོལ་བའི་སྐབས་སུ་བདག་བསྐྱེད་བུམ་་་
བསྐྱེད་ཀྱི་ཕྱག་རྒྱ་དཀྲོལ་མདུན་བསྐྱེད་ལ་བརྟན་བཞུགས་བྱས། ཉི་མ་སྦྲེལ་ནས་་་
བྱེད་ན། དཀྱིལ་འཁོར་རང་གི་སྙིང་གར་ཐིམ་པར་གྱུར། ཞེས་པའི་བར་རས་རིས།
རྡུལ་མཚོན་གཉིས་ཀ་ལ་ཉི་མ་རེ་རེ་བཞིན་བྱའོ། །རྡུལ་མཚོན་ལ་ཉི་མ་རྗེས་མ་་་་་
མདུན་བསྐྱེད་ཀྱི་ཕྱག་རྒྱ་འགྲོལ་གྱི་སྔ་མ་རྣམས་ལ་བརྟན་བཞུགས་བྱའོ། །རས་རིས་
ལ་ཉི་མ་རྗེས་མ་ལ་རྡུལ་མཚོན་བསྡུ་བའི་སྐོར་མ་གཏོགས་ཕུར་བུ་དབྱུང་བ་སོགས་
གོང་བཞིན་རྫོགས་པར་བྱའོ། །ཀུན་རིག་གི་ཆོ་ག་རྒྱུད་དོན་གསལ་བ་ཞེས་བྱ་བའི་
ལྷན་ཐབས་མདོར་བསྡུས་འདི་ནི། ཆོས་ལུགས་འདི་ལ་མོས་པ་དག་ལ་ལག་ལེན་་
གྱི་རིམ་པ་མ་ནོར་བ་ཞིག་གལ་ཆེ་བར་མཐོང་སྟེ། ཡོ་ག་སྤྱི་འགྲོའི་མེད་མི་རུང་་་་་
དང༌། འདིར་རང་གིས་བཤད་པའི་ཁ་འགེངས་དགོས་པ་དག་གིས་ཁ་བཀང་སྟེ།
• 316 •



ཡོ་གའི་ཆོས་ལུགས་འདི་ལ་མཁས་པའི་མདུན་སར་མི་འཇིགས་པའི་སྤོབས་པ་ཐོབ་
པ། རྒྱལ་ཁམས་པ་བཟང་པོ་བཀྲ་ཤིས་ཞེས་བྱ་བས་གངས་ཆེན་ཆོས་འཕེལ་གྱི་་་་
དབེན་གནས་སུ་སྦྱར་བའི་རབ་བྱེད་ཞེ་གསུམ་པའོ། །དགེའོ།། །།
• 317 •



༄༅། །རྣལ་འབྱོར་རྒྱུད་ཀྱི་ལམ་ལ་འཁྲིད་པ་དམར་འཁྲིད་
ལེགས་པར་བཤད་པའི་བང་མཛོད་བཞུགས་སོ།།
༄༅། །ཨོཾ་སྭ་སྟི་སིདྡྷཾ། རྒྱལ་བ་ཀུན་གྱི་མཁྱེན་བརྩེ་གཅིག་བསྡུས་ནས། །
བསྐལ་བཟང་འགྲོ་བའི་རེ་བ་སྐོང་མཛད་པ། །དངོས་གྲུབ་མ་ལུས་འབྱུང་བའི་སྒོ་
གཅིག་པུ། །དངོས་དང་བརྒྱུད་པའི་བླ་མས་བདག་སྐྱོངས་ཤིག །རྣམ་རྟོག་སྤྲོས་་
པའི་མཚན་མ་དབྱིངས་ཉིད་དུ། །ཉེ་བར་ཞི་བའི་འོད་གསལ་ཕྱག་རྒྱ་ཆེ། །མི་་་་
འགྱུར་བདེ་བས་རབ་གང་སྙིང་རྗེ་དང་། །མཉམ་སྦྱོར་ཁྱབ་བདག་རྣམ་སྣང་ཆེ་ལ་
འདུད། །གར་མཁན་མཆོག་དེས་སྤྲུལ་པའི་རྣམ་འཕྲུལ་ལས། །རབ་འབྱམས་ཞིང་
ཀུན་ངོ་མཚར་བཀོད་པ་ཡིས། །ལེགས་པར་འགེངས་པའི་དཀྱིལ་འཁོར་འཁོར་་་་་
ལོའི་ཚོགས། །རྟེན་དང་བརྟེན་པའི་དཀྱིལ་འཁོར་ཤར་ལ་འདུད། །གོ་འཕང་་་་་་ .
མཆོག་དེར་མྱུར་དུ་བགྲོད་འདོད་པའི། །སྐལ་བཟང་མཆོག་ལ་ལམ་གྱི་རིམ་པ་དག།
བླ་མ་མཆོག་ལས་རྙེད་པའི་མན་ངག་འདི། །བློ་གྲོས་མཆོག་ལ་ཁོ་བོས་མན་ངག་་་
སྦྱིན། །
དེ་ཡང་ལམ་ཡང་དག་པ་དང་། ལྟར་སྣང་གི་ལམ་དབྱེ་འབྱེད་པའི་བློ་གྲོས་
དང་ལྡན་ཞིང་སྦྱངས་པའི་མཐུ་མི་དམན་པའི་བརྩོན་འགྲུས་མཆོག་དང་ལྡན་པ་ལ་
རྣལ་འབྱོར་རྒྱུད་ཀྱི་ལམ་རིམ་འཆད་པ་ལ། ཐེག་པ་ཐུན་མོང་པའི་ལམ་གྱི་རྒྱུ་་་་
སྦྱང་བ་དང། རྒྱུད་སྣོད་རུང་དུ་བྱེད་པའི་ཚུལ། སྣོད་དུ་གྱུར་ནས་དམ་ཚིག་སྡོམ་
པ་དག་པར་བྱེད་ཚུལ། དེ་ནས་མཚན་བཅས་དང་མཚན་མེད་ཀྱི་རྣལ་འབྱོར་་་་་
བསྒོམ་པའི་ཚུལ། བསྒོམ་པ་མཐར་ཕྱིན་ནས་འབྲས་བུ་མངོན་དུ་བྱེད་ཚུལ་དང་་་་
ལྔའོ།།
དང་པོ་ནི། ཐོག་མར་བཤེས་གཉེན་བསྟེན་པ་ལ་མྱོང་བ་ཐོན་པ་དགོས་ཏེ།
• 3[g •



དེ་ལྟར་མ་བྱས་ན་མི་དགེ་བའི་བཤེས་གཉེན་དང་འཕྲད་པའམ། བཤེས་གཉེན་་་་
དམ་པའང་བསྟེན་ཚུལ་ལོག་ན་དོན་ཆེན་པོ་ལས་ཉམས་པར་འགྱུར་ཞིང་། མི་་་་
འདོད་པ་ཐོབ་པར་འགྱུར་བའི་ཕྱིར་དང་། བཤེས་གཉེན་དམ་པ་བསྟེན་པ་ལམ་་
གྱི་རྩ་བ་ཡིན་པར། དེའི་རྗེས་སུ་དལ་འབྱོར་རྙེད་དཀའ་ཞིང་དོན་ཆེ་བ་སེམས་པ་
དགོས་ཏེ། དེ་མ་བསམ་ན་དལ་འབྱོར་ལ་སྙིང་པོ་ལེན་འདོད་བཅོས་མ་མ་ཡིན་པ་་་
མི་སྐྱེ་བའི་ཕྱིར། དེའི་རྗེས་སུ་འཆི་བ་མི་རྟག་པ་སྤྱི་དང་། ཁྱད་པར་དུ་ཡང་ནམ་་
འཆི་ངེས་མེད་སེམས་དགོས་ཏེ། དེ་མ་བསམ་ན་ད་ལྟ་ཉིད་དུ་ཆོས་བྱེད་འདོད་ཀྱི་
བློ་བཅོས་མིན་མི་སྐྱེད་པའི་ཕྱིར། དེའི་རྗེས་སུ་ངན་སོང་གསུམ་གྱི་སྡུག་བསྔལ་་་་
བསམ་དགོས་ཏེ། དེ་མ་བསམ་ན་ཚེ་འདི་ལ་བློ་ལོག་ནས་ཕྱི་མ་ཕན་ཆད་དུ་ལྷ་་་་
མིའི་གོ་འཕང་དོན་གཉེར་གྱི་བློ་ཤུགས་དྲག་མི་སྐྱེ་བའི་ཕྱིར། དཔེར་ན་ཚེ་འདི་ལ་
བློ་ལོག་ནས་ཕྱི་མ་བདེ་འགྲོའི་གོ་འཕང་ཐོབ་བར་བྱེད་དགོས་པའི་བསམ་པ་ཤུགས་
དྲག་སྐྱེ་བ་ནི། སྐྱེས་བུ་ཆུང་ངུའི་བསམ་པ་སྦྱོང་པའི་ཚད་ཡིན་ཏེ། དེའི་རྗེས་སུ་་
ལས་དགེ་བས་འབྲས་བུ་བདེ་བ་སྟེར་བ་དང་། མི་དགེ་བས་སྡུག་བསྔལ་འབྱིན་་་་
པའི་ལས་འབྲས་དང་། འཁོར་བ་སྤྱི་དང་བྱེ་བྲག་གི་སྡུག་བསྔལ་བསལ་ནས་ཉེར་
ལེན་གྱི་ཕུང་པོ་ལྔ་སྡུག་བསྔལ་དུ་ཁོང་དུ་ཆུད་ནས་སྡུག་བསྔལ་མཐའ་དག་དང་་་་
བྲལ་བའི་ཐར་བ་ལ་དོན་གཉེར་བསྐྱེད་དགོས་ཏེ། དེ་ལན་གཞན་པས་ཐར་བ་ལ་
དོན་གཉེར་དང༌། འཁོར་བ་ལ་ཡིད་འབྱུང་རྣལ་མ་སྐྱེད་མི་ནུས་པའི་ཕྱིར། འདི་
དྲིན་བསམ་པ་བསྐྱེད་པ་ནི། སྐྱེས་བུ་འབྲིང་གི་བསམ་པ་སྦྱོང་པའི་ཚད་ཡིན་ནོ། །
དེའི་རྗེས་སུ་སེམས་ཅན་ཐམས་ཅད་ལ་མར་ཤེས་པ། དྲིན་དྲན་པ་དྲིན་གཟོ་བ། །
སེམས་ཅན་བདེ་བ་དང་ལྡན་པར་འདོད་པའི་བྱམས་པ་དང་། སྡུག་བསྔལ་དང་
བྲལ་བར་འདོད་པའི་སྙིང་རྗེ་དང་། དེ་དག་གི་སྡུག་བསྔལ་བདག་གིས་བསལ།
བདེ་བ་བདག་གིས་སྒྲུབ་སྙམ་པའི་ལྷག་བསམ་དང་། སེམས་ཅན་ཐམས་ཅད་ཀྱིས་
• 319 •



དོན་དུ་སངས་རྒྱས་ཐོབ་པར་བྱའོ་སྙམ་པའི་སེམས་བསྐྱེད་སོགས་རིམ་པ་བཞིན་་་་་
བསྐྱེད་དགོས་ཏེ། དེ་མ་སྐྱེད་ན་ཐེག་ཆེན་པར་མི་འགྱུར་བའི་ཕྱིར། དེའི་རྗེས་སུ་
བློ་དེ་སྐྱེས་པ་ཙམ་གྱིས་མི་ཆོག་པར། སྤྱོད་པ་ཕར་ཕྱིན་དྲུག་ལ་སློབ་དགོས་པར་་་་
མཐོང་ནས་སློབ་པ་དགོས་ཏེ། ཕར་ཕྱིན་དྲུག་ལ་མ་བསླབ་པར་སངས་རྒྱས་ཐོབ་་
པར་བྱེད་མི་ནུས་པའི་ཕྱིར། དཔེར་ན་དང་པོ་སྨོན་སེམས་ཁྱད་པར་ཅན་ཆོ་གས་
བཟུང་ནས་སྨོན་སེམས་ཀྱི་བསླབ་བྱ་ལ་བསླབས་ནས། དེའི་རྗེས་སུ་བྱང་སེམས་ཀྱི་
སྡོམ་པ་བཟུང་ནས་མི་ཉམས་པར་བསྲུང་བ་དགོས་ཏེ། དེ་དག་བྱང་སེམས་ཀྱི་་༌་་
ལམ་གྱི་རྩ་བ་ཡིན་པའི་ཕྱིར། བྱང་སེམས་ཀྱི་སྡོམ་པ་ལེན་ཚུལ། མ་ཉམས་པར་་་
བསྲུང་ཚུལ། ཉམས་ན་ཕྱིར་བཅོས་བྱེད་ཚུལ་ཤེས་དགོས་ཏེ། ཁོ་བོས་ཀྱང་སྡོམ་་
པ་ཉི་ཤུ་པའི་བཤད་པ་བྱས་པ་དེར་བལྟ་བར་བྱའོ།། །
གཉིས་པ་རྒྱུད་སྣོད་རུང་དུ་བྱེད་ཚུལ་ནི། དེ་ལྟར་ཐུན་མོང་པའི་ལམ་གྱིས་་
རྒྱུད་སྦྱངས་ནས། དབང་བསྐུར་རྣམ་དག་ཐོབ་དགོས་ཏེ། དབང་བསྐུར་བ་ནི་རྡོ་
རྗེ་ཐེག་པའི་ལམ་གྱི་རྨང་རྡོ་ཡིན་པར། རྡོ་རྗེ་ཐེག་པར་འཇུག་པ་ཡང་དབང་་་་
བསྐུར་བ་ཉིད་ཡིན་པའི་ཕྱིར་དང་། དབང་མ་ཐོབ་པར་བསྒྲུབས་ཀྱང་དངོས་གྲུབ་
གང་ཡང་མི་འགྲུབ་ཅིང༌། གལ་ཏེ་དངོས་གྲུབ་ཕྲ་མོ་ཐོབ་ཀྱང་ངན་འགྲོར་སྐྱེ་བར་
བཤད་པའི་ཕྱིར། དཀྱིལ་འཁོར་དུ་མ་བཞུགས་དང་། །དམ་ཚིག་རྣམས་ནི་་་་
སྤངས་པ་དང༌། །གསང་བའི་དེ་ཉིད་མི་ཤེས་པས། །སྒྲུབ་ཀྱང་ཅི་ཡང་མི་འགྲུབ་
བོ། །ཞེས་པའི་ཕྱིར་དང་། གང་གི་རྒྱུད་ལུང་ང་རྒྱལ་གྱིས། །དབང་མ་བསྐུར་་་
བར་ཆད་བྱེད་པ། །སློབ་དཔོན་སློབ་མ་ཤི་མ་ཐག །དངོས་གྲུབ་ཐོབ་ཀྱང་བསལ་
བར་འགྲོ །ཞེས་དང་། དབང་མེད་ན་ནི་དངོས་གྲུབ་མེད། །ཅེས་དང་། ཡང་
ན་དབང་བསྐུར་གྱིས་དབེན་ན། །སྒྲུབ་པོ་རྒྱུད་ཀྱི་དོན་ཤེས་ཀྱང་། །སློབ་དཔོན་
སློབ་མ་མཚུངས་པར་ནི། །མི་ཟད་དམྱལ་བ་ཆེན་པོར་འགྲོ ། ཞེས་སོགས་རྒྱུད་་་
• 320 •



དང་དགོངས་འགྲེལ་རྣམ་པར་དག་པ་རྣམས་ལས་མཐའ་ཡས་པ་ཞིག་གསུངས་པ་
རྣམས་ལ་ངེས་པ་བརྟན་པོ་བྱས་ལ། དབང་ལ་འབད་པ་བྱ་དགོས། དེ་ཡང་དང་
པོར་ས་བརྟག་པ། ས་བླངས་པ་སྦྱངས་པ། ས་བཟུང་བ་བྱིན་གྱིས་བརླབ་པ་་་་་
སོགས་ཆོ་ག་ཚུལ་བཞིན་བྱས། དེའི་རྗེས་སུ་ལྷ་སྟ་གོན། བུམ་པ་སྟ་གོན། སྦྱིན་་་་
བསྲེག་སྟ་གོན། གཏོར་མ་སྟ་གོན། སློབ་མ་སྟ་གོན་རྣམས་རིམ་བཞིན་བྱས།
དེའི་རྗེས་སུ་ཐིག་ཚོན་རྣམས་ཚུལ་བཞིན་དུ་བྱིན་བརླབ་བྱས་ལ་བཞེངས་ཚུལ་་་་་
བཞིན་དུ་སྒྲུབ་པ་རྣམས་བྱེད་དགོས་ཏེ། དཀྱིལ་འཁོར་དུ་འཇུག་པ་ལ། རྒྱུའི་་་་
དཀྱིལ་འཁོར་སྔོན་དུ་འགྲོ་དགོས་པའི་ཕྱིར། དེའི་རྗེས་སུ་དཀྱིལ་འཁོར་དུ་འཇུག་
དགོས་ཏེ། དཀྱིལ་འཁོར་དུ་མ་ཞུགས་པ་ལ་དབང་བསྐུར་དུ་མི་རུང་བའི་ཕྱིར་་་་་
དང་། དབང་བསྐུར་བ་ལ་གསང་བ་ཐུན་མོང་མ་ཡིན་པ་སྒྲོག་དགོས། དེ་ལ་་་་་་
དཀྱིལ་འཁོར་གྱི་ནང་དུ་བཅུག་ནས་གསང་བ་སྒྲོག་དགོས་པའི་ཕྱིར། དེ་ལ་ཡང་་
དང་པོ་ཆས་སུ་འཇུག་པ་དང༌། སྡོམ་པ་བཟུང་བ་སོགས་བྱེད་དགོས་ཏེ། སྡོམ་པ་
མ་བཟུང་བར་དབང་བསྐུར་དུ་མི་རུང་བའི་ཕྱིར་ཏེ། གང་གི་སྡོམ་པ་འཛིན་པར་
མི་བྱེད་པ་དེ་ལ་ནི། དེང་ཁྱོད་ཅེས་པ་ལ་སོགས་པ་བརྗོད་པར་མི་བྱ་སྟེ། སློབ་་་
དཔོན་དུ་རྗེས་སུ་གནང་བ་དང་། དབང་བསྐུར་བར་མི་བྱའོ། །ཞེས་གསུངས་་་་་
པའི་ཕྱིར། དེའི་རྗེས་སུ་འཇུག་སྒོའི་བུམ་པས་དབང་བསྐུར་དགོས་ཏེ། དེ་ནི་་་་
དཀྱིལ་འཁོར་དུ་འཇུག་པ་ལ་དབང་བའི་ཕྱིར་དུ་བསྐུར་བ་ཡིན་པར། དེས་དབང་
བསྐུར་ནས་དཀྱིལ་འཁོར་དུ་འཇུག་དགོས་ཏེ། དཀྱིལ་འཁོར་གྱི་ལྷ་རྣམས་དང་་་་
ཐུན་མོང་དུ་གསང་བ་ལ་སྤྱོད་པ་ལ་ལྷ་དེ་དག་གི་དཀྱིལ་འཁོར་དུ་འཇུག་པ་ཞིག་་་
དགོས་པའི་ཕྱིར། དེའི་རྗེས་སུ་ཡེ་ཤེས་པ་འབེབས་དགོས་ཏེ། ཡེ་ཤེས་ཕབ་པའི་
ལྷ་དང་ནང་གི་སྐལ་བ་མཉམ་པ་བྱེད་པའི་ཕྱིར། དེ་ནས་འདིས་ནང་གི་སྐལ་བ་
མཉམ་པར་བྱས། ནང་དུ་བཅུག་པས་ཕྱིའི་སྐལ་བ་མཉམ་པར་བྱའོ། །དེའི་རྗེས་
• 32] •



སུ་མེ་ཏོག་གཏོར་བ་དང་མེ་ཏོག་ཕྲེང་བའི་དབང་བསྐུར་བར་བྱེད་དགོས་ཏེ། མེ་
ཏོག་དོར་བས་རིགས་གང་ཡིན་ངོ་ཤེས་པར་བྱེད། དབང་བསྐུར་བས་ཡིད་དམ་་་
ལྷས་རྗེས་སུ་འཛིན་པ་དང༌། དཀྱིལ་འཁོར་སྟོན་པ་ལ་དབང་ཐོབ་དགོས་ལ། མེ་་་
ཏོག་ཕྲེང་བའི་དབང་འདི་དབང་རྣམས་ཀྱི་དང་པོ་ཡིན་པའི་ཕྱིར། དེའི་རྗེས་སུ་་
དཀྱིལ་འཁོར་སྟོན་དགོས་ཏེ། རང་དང་སྐལ་བ་མཉམ་ནས་གསང་བ་ལ་ཐུན་མོང་
དུ་སྤྱོད་པའི་ལྷ་གང་ཡིན་ཤེས་པ་དང་། བསྐལ་པ་བྱེ་བ་དུ་མ་རུ། སྔོན་དུ་སྡིག་པ་
བྱས་པ་གང་། །དཀྱིལ་འཁོར་འདི་འདྲ་མཐོང་མ་ཐག །དེ་དག་ཟད་པར་འགྱུར་
ཡིན་ན། །ཞེས་བཤད་པའི་ཕན་ཐོབ་པའི་དགོས་པ་ཡོད་པའི་ཕྱིར། དེའི་རྗེས་སུ་
དབང་བསྐུར་བ་ལ། དང་པོར་སློབ་མའི་དབང་བསྐུར། དེ་རྗེས་སློབ་དཔོན་གྱི་་
དབང་བསྐུར་དགོས་ཏེ། སློབ་མའི་དབང་མ་བསྐུར་བར་སློབ་དཔོན་གྱི་དབང་མི་
ཆགས་པའི་ཕྱིར། དེས་ན་རྣམ་གཞག་མ་ཆགས་པ་ཁག་གི ད་ལྟ་རང་བདག་་་་་
འཇུག་ལེན་པ་ཇི་བཞིན་ལས་ལྷག་སློབ་མ་དབང་བསྐུར་བའི་དུས་སུ་མི་བྱེད་པ་ནི།
རང་གཞན་གཉིས་ཀ་ལ་དངོས་གྲུབ་འགོགས་པའི་ཐན་སྐྱེལ་ཆེན་པོའོ། །སློབ་མའི་
དབང་ཞེས་པ་ཡང་འདིར་ལྷག་པའི་ལྷ་ཡིས་དབང་བསྐུར་བ་བྱེད་པས། དེང་སོ་་
སོར་བྱེད་དགོས་ཏེ། དང་པོར་ལྷག་པའི་ལྷས་རྗེས་སུ་བཟུང་ནས་དངོས་གྲུབ་་་་
བསྒྲུབ་པའི་ཕྱིར་དང་། འཁོར་ལོ་བསྒྱུར་བའི་དབང་མ་ཐོབ་གོང་དུ་དམིགས་་་་་
བསལ་མེད་པ་ཐམས་ཅད་ལྷག་པའི་ལྷའི་ང་རྒྱལ་བྱེད། ཁྱད་པར་བདག་རྫོགས་ཀྱི་
གཞི་ལུས་ལྷག་པའི་ལྷས་བྱས་ནས་བསྒྲུབ་དགོས་པའི་ཕྱིར། དེའི་རྗེས་སུ་སེམས་་་
དཔའི་ལུས་ལ་བཀོད་ནས། ལྷ་རྫོགས་པའི་ཆུ་དབང་བསྐུར་བ་སོགས་སློབ་དཔོན་
གྱི་དབང་བསྐུར་དགོས་ཏེ། དེ་མ་བསྐུར་ན་སློབ་མའི་དབང་གི་རྣལ་འབྱོར་གཅིག་
ལྡན་པས་ལྷ་རྫོགས་པར་བསྒོམ་པ་མི་དབང་བའི་ཕྱིར། དེས་ན་སློབ་དཔོན་གྱིས་་
སེམས་དཔའི་འབྱུང་བ་ཆེ་ཆུང་གཉིས་ཡོང་བ་ཡང་འདིའི་གནས་ཡིན་ནོ། །དཔེར་
• 322 •



ན་དང་པོར་ལྷ་ཐམས་ཅད་ཀྱིས་ལྷ་བུམ་དང་གང་བུམ་གྱི་ཆུ་དབང་བསྐུར་བས་་་་
སློབ་མའི་རྒྱུད་ཀྱི་མི་མཐུན་ཚོགས་སྦྱངས་ནས། ལྷ་བུམ་གྱིས་རྟོགས་པ་ཕུན་ཚོགས་
ཀྱི་ནུས་པ་བཞག གང་བུམ་གྱིས་སྤངས་པ་ཕུན་ཚོགས་འགྲུབ་པའི་ནུས་པ་འཇོག་
པར་བྱེད། དེའི་རྗེས་སུ་ཅོད་པན་རྡོ་རྗེ་དྲིལ་བུ། མིང་དབང་རྣམས་རིམ་བཞིན་
དུ་བསྐུར་བས་སློབ་མའི་རྒྱུད་ལ། སངས་རྒྱས་པ་ན། རིགས་དག་ཅོད་པན་དུ་་་
བཞུགས་པ་དང་། ཐུགས་ཆོས་སྐུ་དང༌། ཆོས་སྟོན་པའི་གསུང་དང་མཚན་་་་
འགྲུབ་པའི་ནུས་པ་རིམ་བཞིན་འཇོག དེའི་རྗེས་སུ་དམ་ཚིག་གསུམ་བཟུང་བས།
སྐུ་གསུང་ཐུགས་ཀྱི་རྡོ་རྗེ་གསུམ་དབྱེར་མེད་པར་ངོ་བོ་གཅིག་ཏུ་བྱེད་པའི་ནུས་པ་
འཇོག དེའི་རྗེས་སུ་མིག་ཐུར་ལ་སོགས་པའི་དབང་ནས་ཆོས་འཆད་པའི་རྗེས་་་་
གནང་གི་བར་གྱིས་གཞན་པ་ཆོས་སྟོན་པ་དང༌། དཀྱིལ་འཁོར་སྤྲུལ་བཤད་བྱེད་་
པ་ལ་དབང་བར་བྱས། དེའི་དཀྱིལ་འཁོར་དང་ལྷའི་དེ་ཁོ་ན་ཉིད་དང་། སློབ་་་
དཔོན་གྱིས་ལས་ཀྱི་རིམ་པ་སྟོན་པའི་གསང་དབང་བསྐུར་བས། གསང་དབང་་་
ཐུན་མོང་མ་ཡིན་པ་སྒོམ་པ་དང་བཤད་པ་སོགས་ལ་དབང་བར་བྱེད། དེའི་རྗེས་
སུ་གསང་བའི་དམ་ཚིག་གི་ཡེ་ཤེས་ལ་སློབ་པ་དང༌། ཕྱག་རྒྱ་བཞིའི་ཡེ་ཤེས་ལ་་་་
སློབ་པའི་ཤེས་རབ་ཡེ་ཤེས་ཀྱི་དབང་བསྐུར་བས་ནི། དངོས་གྲུབ་ཐུན་མོང་མ་་་་
ཡིན་པ་འགྲུབ་པ་ལ་དབང་བར་བྱེད་པས། དབང་རྣམས་རིམ་པ་ངེས་ཅན་དུ་་་་
བསྐུར་དགོས་སོ། །དེ་ཡང་ཡོ་ག་ལས་གསང་དབང་དང་ཤེས་རབ་ཡེ་ཤེས་ཀྱི་་་་་
དབང་དང་། ཕ་རྒྱུད་མ་རྒྱུད་སོགས་ཀྱི་རྣམ་གཞག་བཤད་ཀྱང་བླ་མེད་ནས་་་་་
བཤད་པ་དང་གཏན་ནས་མི་གཅིག་པས་རྣམ་གཞག་སོ་སོར་ངེས་དགོས་སོ། །
དབང་གི་སྐོར་རྣམས་རྒྱས་པ་ནི་རིན་ཆེན་བསམ་འཕེལ་ལས་ཤེས་པར་བྱ་ཡི། དེ་་
ལས་རྣམ་པར་དག་པ་གཞན་ཡོད་པ་མིན་ནོ། །
གསུམ་པ་སྣོད་དུ་གྱུར་ནས་དམ་ཚིག་དང་སྡོམ་པ་དག་པར་བྱེད་ཚུལ་ནི།
，323 •



དབང་ཐོབ་ནས་དམ་ཚིག་དང་སྡོམ་པ་ཚུལ་བཞིན་དུ་བསྲུང་དགོས་ཏེ། དམ་ཚིག་
སྤངས་པས་བསྒྲུབས་ཀྱང་ཅི་ཡང་མི་འགྲུབ་པར་བཤད་པའི་ཕྱིར་དང་། དམ་ཚིག་
བསྲུང་ན་ལམ་བསྒོམ་པ་ཆེར་མ་བྱུང་ཡང་། སྐྱེ་བ་བཅུ་དྲུག་ནས་མཆོག་འགྲུབ་་་
པར་བཤད་པའི་ཕྱིར་ཏེ། རྣམ་གྲོལ་ཟླ་བས་མ་སྒྲུབས་གྱུར་པ་ཀྱང་རྩ་ལྟུང་མེད་ན་
སྐྱེ་བ་བཅུ་དྲུག་དག་ནས་འགྲུབ། ཅེས་པ་དང་མཐུན་པར་པཎ་གྲུབ་དུ་མས་་་་་་
བཤད་པའི་ཕྱིར། དམ་ཚིག་ནི་དཔལ་མཆོག་དང་། རྩེ་མོ་ནས་གསུངས་པའི་་་་་
དམ་ཚིག་སྡོམ་པ་བསྒྲགས་པའི་སྐབས་སུ་བཤད་པ་རྣམས་དང་། རྩ་ལྟུང་སྦོམ་པོ་
སོགས་ཡིན་ནོ། །དཔེར་ན་སྡོམ་པའི་ཉམས་ལེན་གྱི་ཁོག་ནས་ལམ་གྱི་གནད་་་་
རྣམས་འཚོལ་བ་ནི་མན་ངག་གི་མཆོག་ཏུ་ཤེས་པར་བྱའོ།།
བཞི་པ་མཚན་བཅས་དང་མཚན་མེད་ཀྱི་སྒོ་ནས་རྣལ་འབྱོར་བསྒོམ་པའི་་་་
ཚུལ་ལ། མཚན་བཅས་ཀྱིས་ལྷའི་རྣལ་འབྱོར་བསྒོམ་པ་དང༌། མཚན་མེད་ལྷའི་
རྣལ་འབྱོར་བསྒོམ་པ་གཉིས། །
དང་པོ་ལ་རགས་པ་ལྷའི་རྣལ་འབྱོར་བསྒོམ་པ་དང༌། ཕྲ་མོའི་རྣལ་འབྱོར་་
བསྒོམ་པ་གཉིས།
དང་པོ་ལ་བསྙེན་པ་རྒྱས་པ་དང་། འབྲིང་པོ་དང་། བསྡུས་པ་དང་གསུམ།
དང་པོ་ནི་བསྙེན་པ་རྒྱས་པ་ནི། ལྷའི་རྣལ་འབྱོར་ཐུན་བཞིར་བསྒོམ་པ་་་་་
སོགས་ལམ་ལ་གོམས་པར་བྱེད་པ་ལ་བྱ་ཡི། གང་གི་བཟླས་པ་རྐྱང་པ་ལ་མི་བྱ་སྟེ།
བསྙེན་པ་ནི་ལམ་གྱི་རྟོགས་པ་གོང་དུ་སོང་ནས་ལྷ་དང་དངོས་གྲུབ་ལ་ཁད་ཀྱིས་ཉེ་
བར་སོང་བ་ལ་བསྙེན་པར་འཇོག་པའི་ཕྱིར་ཏེ། འདུས་པ་ཕྱི་མ་ལས། ཐུན་མོང་
མཆོག་གི་དབྱེ་བ་ཡིས། །བསྙེན་པ་རྣམ་པ་གཉིས་སུ་འདོད། །ཐ་མལ་པ་ནི་རྡོ་རྗེ་
བཞི། །མཆོག་ནི་ཡན་ལག་དྲུག་གིས་སོ། །ཞེས་གསུངས་པའི་ཕྱིར་དང་། རྣལ་་
འབྱོར་རྒྱུད་འདི་ཡང་བསྒོམ་པ་གཙོ་བོར་གྱུར་པ་ཡིན་གྱི། བཟླས་པ་གཙོ་བོ་མ་་་
• 32 |



ཡིན་པའི་ཕྱིར་ཏེ། བསྟོད་འགྲེལ་ལས་རྒྱུད་འདིར་ནི་བསྒོམ་པ་གཙོ་བོ་ཡིན་གྱི་་་་
གྲངས་ཀྱི་བཟླས་པ་གཙོ་བོར་མི་བྱའོ། །ཞེས་གསུངས་པའི་ཕྱིར་དང༌། ཏིང་ངེ་་་
འཛིན་གསུམ་བསྒོམ་པ་རྣམ་སྣང་ཐོབ་པར་བྱེད་པའི་ཐབས་ཀྱི་གཙོ་བོ་ཡིན་པའི་་་
ཕྱིར་ཏེ། བསྟོད་འགྲེལ་ལས། དེ་ལ་ཐབས་ཀྱི་དབྱེ་བ་བཤད་པར་བྱ་སྟེ། དེ་ལ་་
ཡང་ཏིང་ངེ་འཛིན་ཉིད་ལ་ནི། དངོས་སུ་ཐབས་ཡིན་པས་ན་ཞེས་བཤད་པའི་ཕྱིར།
གཙོ་བོ་མིན་ཀྱང་ལྷའི་རྣལ་འབྱོར་ཐུན་བཞིར་བསྒོམས་ནས་བཟླས་པ་གྲངས་པ་་་་
བསྙེན་སོགས་ཚང་བར་བྱེད་དགོས་ཏེ། བཟླས་པ་ནི་ལྷའི་སྐུ་གསུང་ཐུགས་ཡོན་
ཏན་འཕྲིན་ལས་རྣམས་བསྐུལ་བས་རང་ལ་ཉེ་བར་བྱེད་པའི་ཕྱིར། ཏིང་ངེ་འཛིན་
གསུམ་ཙམ་གཅིག་བསྒོམ་པས་ཆོག་གམ་སྙམ་ན་མི་ཆོག་སྟེ། རྣལ་འབྱོར་བདག་་་་
རྫོགས་བསྒོམ་དགོས་པའི་ཕྱིར་ཏེ། རྣལ་འབྱོར་ཆེན་པོ་མེད་པ་ལས་ཅི་ཡང་མི་
འགྲུབ་པར་བཤད་པའི་ཕྱིར་ཏེ། རྩེ་མོ་ལས། རྣལ་འབྱོར་ཆེན་པོ་སྙིང་པོ་ཆེ། །
མེད་ན་དངོས་གྲུབ་མེད་པས་ན། །དེ་བས་འབད་པ་ཐམས་ཅད་ཀྱིས། །རྣལ་་་་་
འབྱོར་ཆེན་པོ་རྩལ་བར་བྱ། ཞེས་དང་། འགྲེལ་ཆེན་དུ། རིགས་རིགས་སུ་ངེས་
པ་ཁོ་ནར་དཀྱིལ་འཁོར་བྲི་བ་དང་། རང་གི་འཁོར་ལོ་བསྒྱུར་བའི་སྦྱོར་བ་བྱས་ལ།
རྣལ་འབྱོར་ཆེན་པོ་དང་ལྡན་པ་བྱའི། གཞན་དུ་ན་དཀྱིལ་འཁོར་འགྲུབ་པར་མི་་
འགྱུར་ཏེ། ཞེས་གསུངས་པའི་ཕྱིར། འོ་ན་བསྒོམ་ཚུལ་ཇི་ལྟར་ཡིན་ཞེ་ན། དེ་ལ་
སྐྱེ་ཤི་བར་དོ་གསུམ་སྦྱང་གཞིར་བྱས་ནས། དེ་སྦྱོང་བའི་ཕྱིར་དུ་དེ་དང་མཐུན་་་་་
པར་སྒོམ་པ་ནི་མེད་དེ། དེ་བླ་མེད་པའི་ཁྱད་ཆོས་ཡིན་པའི་ཕྱིར། འོན་ཀྱང་གཏི་
མུག་སོགས་དུག་ལྔ་དང་། ཐ་མལ་པའི་ལུས་ངག་ཡིད་གསུམ་བྱ་བ་དང་བཞི་སྦྱང་
གཞིར་བྱས་ནས། དེ་སྦྱོང་བ་ལ་དུམ་བུ་བཞིའི་ལམ་དང་ཕྱག་རྒྱ་བཞི་གསུངས་པས།
སྦྱང་གཞི་སྦྱོང་བྱེད་ཀྱི་རྣམ་གཞག་ན་ཡོད་དོ། །རྣམ་བྱང་གི་ཕྱོགས་ལ་ལམ་བསྒོམ་
ནས་འབྲས་བུ་ཐོབ། དེ་ནས་དཀྱིལ་འཁོར་སོགས་སྤྲུལ་ནས་སེམས་ཅན་གྱི་བྱེད་པ་
• 325 •



དང་མཐུན་པར་བསྒོམ་པ་ནི་ངེས་པར་དགོས་ཏེ། རྣལ་འབྱོར་བདག་རྫོགས་དང་
ཏིང་ངེ་འཛིན་གསུམ་བསྒོམ་པ་ནི། རྣམ་བྱང་གི་ཕྱོགས་དེ་དང་མཐུན་པར་བསྒོམ་
པ་ཤ་སྟག་ཡིན། དེས་ན་རྣལ་འབྱོར་བདག་རྫོགས་ལམ་བགྲོད་པའི་རིམ་པ་དང་
མཐུན་པར་བསྒོམ་པའི་ཚུལ་ནི། བསྲུང་འཁོར་བསྒོམ་པ་སྒྲུབ་པར་བྱེད་པ་ལ་ཕྱི་
ནང་བགེགས་ཀྱི་བར་ཆད་མི་འབྱུང་བའི་ཕྱིར་དུ་ཡིན་ལ། དེ་ནས་ཚོགས་ཞིང་་་་་
སྤྲུལ་བ་ནས་དཀྱིལ་འཁོར་རང་གི་ལུས་ལ་བསྡུ་བའི་བར་ཚོགས་ལམ། མཉམ་པའི་
ཐལ་མོ་སོགས་བཞི་སྦྱོར་ལམ་ཡེ་ཤེས་འབེབས་པ་མཐོང་ལམ། དེ་བརྟན་བྱེད་མན་
བསྒོམ་ལམ། དེ་ཡང་དཀྱིལ་འཁོར་ལུས་ལ་བསྡུས་པས། སྲིད་པ་ཐ་མལ་པ་་་་
གྲངས་མེད་གསུམ་གྱིས་ངེས་པར་འབྱུང་བའི་བྱང་སེམས་སུ་སོང་ལ། དེས་ན་་་་་
སེམས་དཔའ་དེ་ཉིད་ལྔས་སྐྱེད་པའམ། དེ་བཞིན་གཤེགས་པ་མངོན་བྱང་ལྔས་་་་
སྐྱེད་པ་ནི། སྲིད་པ་ཐ་མལ་པ་སངས་རྒྱས་པའི་ཚུལ་ཡིན་ནོ། །དེའི་རྗེས་སུ་སྙིང་
གའི་བདག་འཇུག་ནང་སེམས་དཔའི་ལུས་ལ་སྒྲུབ་པ་ལ་དབང་བའི་ཕྱིར་ཡིན་ལ།
དེ་ཡང་སངས་རྒྱས་པ་ན། དཀྱིལ་འཁོར་སྤྲུལ་བཤད་པར། དེ་བཞིན་གཤེགས་པ་
གཞན་རྣམས་ཀྱིས་དབང་བསྐུར་བ་དང་འདྲ། སེམས་དཔའི་ལུས་ལ་སྒྲུབ་པ་ནི།
སངས་རྒྱས་ནས་དཀྱིལ་འཁོར་སྤྲུལ་བ་དང་འདྲའོ། །དང་པོ་སྦྱོར་བའི་བསམ་་་་་
གཏན་རིམ་བསྒོམ་ནི། སྐྱེ་བ་གཅིག་གིས་ཐོགས་པས་བྱང་སེམས་ཀྱི་ཉམས་ལེན་་་
ཡིན་ལ་དེ་ཡང་བྱང་སེམས་དོན་གྲུབ་བསྐྱེད་པ་ནས་ཐབས་མཁས་ཀྱིས་སྤྱོད་པ་ལ་་
སློབ་བའི་བར། ཐེག་ཆེན་ཐུན་མོང་བའི་ལམ་གྱིས་རྒྱུད་སྦྱོང་བ་ཡིན་ལ། རིགས་
ལྔ་དང་རྡོ་རྗེ་འཛིན་པ་མན་སྔགས་ཀྱི་ཉམས་ལེན་ཡིན་ལ། དེའི་ནང་ནས་ཀྱང་་་་
མཚན་བཅས་ཀྱི་ཉམས་ལེན་ཡིན་ལ། མི་གཡོ་བའི་ས་ལས་བླངས་པ་མན། །
མཚན་མེད་སྟོང་པ་ཉིད་བསྒོམ་པའི་ཉམས་ལེན་ཡིན་ལ། མངོན་བྱང་དང་པོ་་་་་
སེམས་སོ་སོར་རྟོགས་པ་ལས་བྱང་ཆུབ་པའི་དུས། རང་གི་སེམས་སྟོང་པ་ཉིད་དུ་
• 326 •



བསྒོམ་པའི་དུས་སྐབས་ཡིན་ལ། དེ་འདྲའི་སྟོང་པ་ཉིད་མཚོན་བྱེད་དུ་ཟླ་བའི་་་་
དཀྱིལ་འཁོར་བསྒོམ་པ་ཡིན་ལ། ཚུལ་དེ་ལྷག་མ་བཞི་ལ་ཡང་ཤེས་པར་བྱའོ། །
གཉིས་པའི་དུས་སུ་སྟོང་ཉིད་རྟོགས་པའི་བདེ་སྟོང་གི་ཡེ་ཤེས་དེ་རྣམ་སྣང་གི་རང་
བཞིན་དུ་བསྒོམ་པ་ཡིན་ལ། དེ་མཚོན་ས་ཟླ་བ་གཉིས་པ་གསུམ་པའི་དུས་སུ།
མངོན་བྱང་དང་པོ་གཉིས་ཀྱི་དོན་སྟོང་ཉིད་དུ་བསྒོམ་པ་དང་། དེ་མཚོན་བྱེད་རྡོ་
རྗེ་བསྒོམ་པ། བཞི་པའི་དུས་སུ་དང་པོ་ཉིད་དུ་རྟོགས་པའི་ཤེས་པ་དེ་ཡང་སྟོང་་་་
པར་རྟོགས་ནས་བསྒོམ་པ་ཡིན་ལ། དེ་ལྟར་བསྒོམ་པས་བདག་དང་དེ་ཁོ་ན་ཉིད་
དུ་དབྱེར་མེད་པར་རྟོགས་པས། སངས་རྒྱས་ཐམས་ཅད་འདུས་པའི་རྡོ་རྗེ་བསྒོམ།
ལྔ་པའི་དུས་སུ་རྡོ་རྗེའི་རྣམ་པ་དེ་རྣམ་སྣང་དུ་སངས་རྒྱས་པར་བསྒོམ་པ་ཡིན་པས།
མངོན་བྱང་ལྔ་དང་སངས་རྒྱས་ལྔ་སྦྱར་བ་ནི། མི་བསྐྱོད་པ་བྱང་ཆུབ་ཀྱི་སེམས་ཀྱི་
རང་བཞིན་ཡིན་པ་སོགས་སངས་རྒྱས་ལྔ་དང་། རང་གི་རྣམ་གཞག་དང་མཐུན་
པ་དང་། སྔོན་བྱུང་གི་རྣམ་འཕྲུལ་དང་མཐུན་པ་བསྒོམ་པ་ཡིན་ནོ། །དེ་དག་ནི་
སློབ་དཔོན་ཀུན་སྙིང་གི་དགོངས་པ་རྨ་མེད་པ་ཡིན་ནོ། །སངས་རྒྱས་གསང་བ་རྩེ་
མོའི་རྗེས་སུ་འབྲང་ནས་མངོན་བྱང་དང་པོ་བརྒྱུད་རྒྱུ་ཆོས་དབྱིངས་རང་བཞིན་་་་་
འོད་གསལ། གཉིས་པ་ནི་བྱམས་སྙིང་རྗེས་ཀུན་ནས་བསླངས་ནས་བྱང་ཆུབ་ཏུ་་་
སེམས་བསྐྱེད། གསུམ་པ་ནི་དེ་ལྟར་ཆོས་རྫོགས་པ་ལས་ཡེ་ཤེས་ལྔའི་ངོ་བོར་་་་་་
སངས་རྒྱས་པ། བཞི་པ་ནི་དེ་མི་གནས་པའི་མྱང་འདས་སུ་བྱིན་གྱིས་བརླབས་པ།
དེ་ལས་སངས་རྒྱས་ཐམས་ཅད་འདུས་པའི་རྡོ་རྗེའི་སྐུར་གྱུར་པ་ནི་མངོན་བྱང་ལྔ་
པོ་ཞེས་འདོད། ཤཱཀྱ་བཤེས་གཉེན་ནི་དྲི་མ་དང་བྲལ་བའི་སེམས་ཏིང་འཛིན་འོད་
གསལ་མངོན་བྱང་དང་པོ། བསོད་ནམས་ཀྱི་ཚོགས་རྫོགས་པ་གཉིས་པ། ཡེ་ཤེས་
ཀྱི་ཚོགས་རྫོགས་པ་གསུམ་པ། དེ་གཉིས་གནས་གྱུར་པ་བཞི་པ། ལོངས་སྐུར་་་་་
སངས་རྒྱས་པ་ལྔ་པ་འདོད། མངོན་བྱང་གི་སྒོམ་རིམ་ནི་སློབ་ལམ་ཕལ་ཆེར།
• 32 •



མཐར་ཕྱིན་པ་གཅིག་གིས་བྱེད་པར་བཤད་པས། ལམ་རེ་མཐོང་ནས་སྔགས་ལ་་་
འཇུག་པའི་རིམ་པ་དང་མཐུན་པར་སྣང་ངོ༌། །དེའི་རྗེས་སུ་དེ་རྣམས་ཀྱི་དབང་་་
བསྐུར་བ་ནི། དཀྱིལ་འཁོར་སྤྲུལ་བཤད་ཀྱི་ཕྱིར་དབང་བསྐུར་བ་ཡིན་ལ། དེའི་་
རྗེས་སུ་དཀྱིལ་འཁོར་རྒྱལ་མཆོག་སྤྲུལ་པ་ནི་སངས་རྒྱས་ནས་དཀྱིལ་འཁོར་སྤྲུལ་པ་
དང་། དེའི་རྗེས་སུ་ལས་རྒྱལ་མཆོག་བྱེད་པ་ནི། དཀྱིལ་འཁོར་སྤྲུལ་ནས་གཞན་
དོན་བྱེད་པ་དང་འདྲའོ། །དེ་ཡང་སློབ་དཔོན་ཀུན་སྙིང་བསམ་གཏན་རིམ་བསྒོམ་
མན་སྔར་སངས་རྒྱས་ཟིན་ནས། སླར་ཡང་ཚུལ་སྟོན་པ་ཡིན་པར་འདོད། ཤཱཀྱ་་
བཤེས་གཉེན་སོ་སོ་སྐྱེ་བོ་རང་ག་བ་ཡིན་པ་ལམ་དུ་ཞུགས་ནས་སློབ་པར་འདོད་དོ། །
འདི་དང་བདག་རྫོགས་ཀྱི་སྐབས་སུ་ལམ་དང་སྦྱར་བ་ནི། ལམ་དེ་དང་དེའི་དོད་ །
ཐུབ་ཙམ་དུ་བརྩི་བ་ཡིན་གྱི། ལམ་དེ་དང་དེ་དངོས་མ་ཡིན་ཏེ། ལམ་དངོས་ཀྱི་་་
དབང་དུ་བྱས་ན་ཚོགས་ལམ་གོང་དུ་འདས་པ་མེད་པའི་ཕྱིར་རོ། །དེ་རྣམས་ཀྱི་ས་
དོན་བསྒྲིལ་ན་ཐུན་བཞིར་རྣལ་འབྱོར་ཉམས་སུ་ལེན་པའི་ཚེ། གང་དང་མཐུན་་་་
པར་སྒོམ་པའི་སྒོམ་པ་ཐད་ཀྱི་དོན་སྤྱི་ལོང་བར་བྱས་ནས་དེ་དང་དེ་ཡིན་སྙམ་པ་་་
དང་། དེ་དང་དེ་ན་ཡོད་སྙམ་པའི་ངེས་པ་ཤུགས་དྲག་དང་། ཁྱད་པར་ལྷ་་་་
བསྒོམ་པའི་དུས། ལྷ་དེ་དང་དེའི་སྐུ་མདོག་ཕྱག་མཚན་བཞུགས་སྟབས་རྒྱན་ལ་་་
སོགས་པ་ཡིད་ངོར་མིག་གིས་མཐོང་བ་ལྟ་བུའི་གསལ་སྣང་དང་། ང་ད་ལྷ་དེ་ཡིན་
སྙམ་པའི་ང་རྒྱལ་བརྟན་པོ་བྱུང་བའི་བར་དུ་སྒོམ་པར་བྱེད་ཅིང་བསྒོམ་པས།
དུབ་ན་གྲངས་ཕྲེང་སོགས་ལ་བཤད་པ་ལྟར་བྱས་ནས་བཟླས་པ་བྱས། སྐྱོ་ན་ཐུན་
མཚམས་ཀྱི་བྱ་བ་བྱེད་དེ། ཡོག་ཊིཀ་ཡིད་བཞིན་ནོར་བུ་ལྟ་བུའོ། །
གཉིས་པ་བསྙེན་པ་འབྲིང་པོ་ནི། རྣལ་འབྱོར་བདག་རྫོགས་བསྒོམ། དེ་་་
ནས་རྡོ་རྗེའི་རྒྱུའི་སྔགས་རྒྱས་སྙིང་གར་རྟེན་གྱི་དཀྱིལ་འཁོར་སྤྲུལ། དེའི་ནང་དུ་་
བསྟན་པའི་ལྷ་རིགས་ལྔ་བསྐྱེད། ཕྱག་རྒྱ་བཞིའི་རྒྱས་གདབ་བྱས། རིགས་ལྔ་སོ་་
• 328 •



སོའི་ཐུགས་ཀ་ནས་མུཌི་སོགས་ཀྱིས་རང་རིགས་ཀྱི་ལྷ་རྣམས་སྤྲུལ་ནས་དཀྱིལ་་་་་
འཁོར་ལ་བཀོད་ནས་བཟླས་པ་སོགས་བྱེད། རྒྱས་པར་ནི་ཡིག་ཆ་ལས་ཤེས་དགོས།
གསུམ་པ་བསྙེན་པ་བསྡུས་པ་ནི། བདག་རྫོགས་བསྒོམ་ནས་བདག་རྫོགས་
ཀྱི་བཟླས་པ་བྱེད། བཟླས་པའི་གྲངས་ལྷ་ཐམས་ཅད་ལ་བསྡུས་པའི་སྐབས་འདིར་
འབུམ་བཟླ་བ་སོགས་ཞིབ་པར་ནི་སྔར་ལྟར་རོ། །
གཉིས་པ་ཕྲ་མོའི་རྣལ་འབྱོར་བསྒོམ་པ་ལ། རགས་པའི་འོག་ཏུ་ཕྲ་མོ་བསྒོམ་
པའི་རྒྱུ་མཚན། ཕྲ་མོ་བསྒོམ་པའི་དགོས་པ། ཕྲ་མོ་བསྒོམ་པའི་ཚུལ། བརྟན་པ་
ཐོབ་ནས་སྤྲོ་བསྡུ་བྱེད་ཚུལ་དང་བཞིའོ། །
དང་པོ་ནི་རགས་པའི་རྣལ་འབྱོར་སྔར་བཤད་པ་ལྟར། མྱོང་བ་མཐར་ཕྱིན་
ནས་ཕྲ་མོ་བསྒོམ་པ་ཡིན་ཏེ། དེ་ལ་བོགས་འདོན་པ་དང་། ཞི་གནས་ལ་བརྟན་་
པ་ཐོབ་ནས་མཐར་ཕྱིན་པར་བྱ་བའི་ཕྱིར་ཡིན་པའི་ཕྱིར། །
གཉིས་པ་ནི་ཕྲ་མོ་བསྒོམ་པ་ལ་དགོས་ཡོད་དེ། ལྷག་མཐོང་ཁྱད་པར་ཅན་་
འདྲེན་པ་སོགས་ཞི་གནས་བསྒོམ་པའི་དགོས་པ་ཐམས་ཅད་འདིའི་དགོས་པ་ཡིན་
པའི་ཕྱིར་དང་། ཏིང་ངེ་འཛིན་གྱི་རྩལ་སྦྱངས་པའི་ཆེད་ཡིན་པའི་ཕྱིར། དེ་ཉིད་
བསྡུས་པའི་དུམ་བུ་དང་པོ་ལས། དེ་ལས་ཤིན་ཏུ་མཉམ་པར་བཞག །གང་ཡང་
རུང་སྟེ་བསྒོམ་པར་བྱ། །དེ་དག་ཐམས་ཅད་བརྟན་པར་འགྱུར། །ཏིང་འཛིན་ཡེ་
ཤེས་བཤགས་པའོ། །ཞེས་གསུངས་པའི་ཕྱིར། །
གསུམ་པ་བསྒོམ་པའི་ཚུལ་ནི། ལུས་རྣམ་སྣང་གི་ཆོས་བདུན་ལྡན་དུ་བྱས།
རང་གིས་ལྷའི་རྣལ་འབྱོར་གསལ་གཏབ་ནས། རང་གི་ལྟེ་བའི་ནང་དུ་རྡོ་རྗེ་རྩེ་ལྔ་
པ་ཕྲ་བ་སྐྲའི་རྩེ་མོ་ནས་ཆེ་བ་ཏིལ་གྱི་འབྲུ་ཙམ་གང་ཡང་རུང་བ། ཁ་དོག་ལྷའི་ཁ་
དོག་དང་མཐུན་པ་བསྐྱེད་ལ། དེ་ནས་སུག་མ་བཛྲ་ཞེས་བརྗོད་ནས་བཏེགས་ཏེ།
སྣ་བུག་ནས་སྣ་རྩེར་བཏོན་ཏེ་གནས་པ་ལ་སེམས་གཏད་ནས་འདི་ལྟར་བཞག་ཡོད
• 329 •



སྙམ་པའི་འདུན་པ་ཤུགས་ཅན་བསྐྱེད་ལ་མ་གཡེང་བར་བྱ། སྐབས་སྐབས་སུ་་་་་
གནས་པ་མ་བཏང་བའི་ངང་ནས་སེམས་གཏད་པ་ལྟར་གནས་མི་གནས་བྱ་ར་བྱས་
ནས། གལ་ཏེ་བྱིང་བའམ་རྒོད་པའི་དབང་དུ་སོང་ན། ཚུར་བསྡུས་ནས་རྩ་བའི་
དམིགས་པར་བཞག་པར་བྱའོ། །དེ་ཡང་འཇོག་ཚུལ་འདི་ལྟར་བྱེད་དགོས་ཀྱི།
ཅི་ཡང་མི་བསམ་པར་འཇོག་པར་མི་བྱ་སྟེ། ཤཱཀྱ་བཤེས་གཉེན་གྱིས་བློ་གསལ་་་་་
ཞིང་མ་རྨུགས་པས་དྲན་པ་ཉེ་བར་བཞག་སྟེ་ཞེས་གསུངས་པའི་ཕྱིར། འདི་ལ་་་་་
ཤཱཀྱ་བཤེས་གཉེན་རྡོ་རྗེ་སྙིང་གར་བསྐྱེད་ནས་འབྱིན་པར་འདོད། སངས་རྒྱས་་་
གསང་བ་ལྟེ་བ་ནས་རླུང་ཕྱིར་འབྱུང་བ་དང་དུས་མཉམ་དུ་འབྱིན་པ་མ་གཏོགས་་
བསྒོམ་ཚུལ་ལ་སློབ་དཔོན་གསུམ་ཁྱད་པར་མེད་དོ། །
བཞི་པ་བརྟན་པ་ཐོབ་ནས་སྤྲོ་བསྡུ་བྱེད་ཚུལ་ནི། མངོན་པར་རེག་པས་ཆོག་
པ་ཙམ་དང་མཐོང་བ་ཙམ་གྱིས་མཚན་མ་མ་བྱུང་གི་བར་དུ་བསྒོམས་ནས། དེ་་་
ནས་རྡུལ་རླུང་གིས་གཏོར་བ་ལྟར་རིམ་གྱིས་རང་གི་ལུས་ལ་ཁྱབ་པར་སྤྲོ། དེ་ནས་
གྲོང་དེ་ནས་ཁམས་གསུམ་ཁྱབ་པར་སྤྲོ་སྟེ། དུམ་བུ་དང་པོ་ལས། རྡོ་རྗེ་ཕྲ་མོ་རེ་
རེག་པའི། །མཚན་མ་གལ་ཏེ་བྱུང་བ་ན། །མཚན་མ་དེ་ནི་ཁྱབ་བྱ་བ། །རང་་་་
སེམས་ཀུན་ཏུ་ཁྱབ་པར་བྱ། །ཇི་ཙམ་འདོད་པས་སེམས་ཁྱབ་གནས། །ཁམས་་་
གསུམ་དུ་ཡང་ཁྱབ་པར་འགྱུར། །ཞེས་གསུངས་སོ། །བསྡུ་བ་ནི་སླར་ཡང་སྣ་རྩེའི་
བར་དུ་བསྡུས་ནས་རྡོ་རྗེ་གཅིག་ཏུ་བྱས་ལ་བསྒོམ་དགོས་ཏེ། དེ་ནས་ཡང་བསྡུ་བ་
ནི། སྣ་ཡི་རྩེ་མོའི་བར་དུ་གནས། །ཞེས་གསུངས་པའི་ཕྱིར། ཤཱཀྱ་བཤེས་གཉེན་
དེ་ནས་སྣ་སྦུག་གཡས་ནས་ནང་དུ་སྙིང་གར་དྲངས་ནས་བརྟན་པར་བྱེད་པ་བཞེད་
གཉིས་པ་མཚན་མེད་ཀྱི་རྣལ་འབྱོར་བསྒོམ་པ་ལ། ཕྲ་མོ་མཐར་ཕྱིན་ནས་་་
མཚན་མེད་བསྒོམ་པའི་རྒྱུ་མཚན། མཚན་མེད་བསྒོམ་པའི་དགོས་པ། བསྒོམ་་་་
• 330 •



པའི་ཚུལ། ལམ་གྱི་ས་མཚམས་བཤད་པ་དང་བཞི།
དང་པོ་ནི། ཕྲ་མོའི་རྗེས་སུ་མཚན་མེད་བསྒོམ་པའི་རྒྱུ་མཚན་ཡོད། ཞི་་་་
གནས་མཐར་ཕྱིན་ནས་ལྷག་མཐོང་བསྒོམ་དགོས་པ་ཡིན་ལ། ཕྲ་མོ་མཐར་ཕྱིན་་་
ནས་ཞི་གནས་མཐར་སོན་པ་ཡིན་ཞིང་། འདིར་མཚན་མེད་བསྒོམ་པ་ནི། སྟོང་
ཉིད་དེ་ལ་དམིགས་པའི་ལྷག་མཐོང་བསྒོམ་པ་ཡིན་པའི་ཕྱིར། ཞི་ལྷག་གི་གོ་རིམ་
ཡང་དེ་ལྟར་དུ་ངེས་ཏེ་ཞི་བ་ལྷས། ཞི་གནས་རབ་ཏུ་ལྡན་པས་ལྷག་མཐོང་གིས། །
ཉོན་མོངས་རྣམ་པར་འཇོམས་པར་ཤེས་བྱས་ཏེ། །ཐོག་མར་ཞི་རྩལ་བྱ། ཞེས་་་་
གསུངས་པའི་ཕྱིར་དང༌། ཕྲ་མོ་མཐར་སོན་ནས་ཞི་གནས་མཐར་སོན་པ་ཡང་།
རྒྱུད་སྡེ་གོང་འོག་ཀུན་གྱི་ལུགས་ཡིན་ཏེ། རང་རང་གི་ལམ་གྱི་རིམ་པ་ལས་ཤེས་་་་
དགོས་སོ། །
གཉིས་པ་ནི། མཚན་མེད་བསྒོམ་པ་ལ་དགོས་པ་ཡོད་དེ། བདག་མེད་མའི་
ལྟ་བ་གོམས་པར་མ་བྱས་པར་སངས་རྒྱས་ཐོབ་པ་ལྟ་ཞོག་ཐར་པ་ཙམ་ཡང་ཐོབ་་་་
པར་མི་ནུས་པའི་ཕྱིར། བདག་མེད་མ་བསྒོམ་པར་བདག་འཛིན་སྤོང་བར་མི་ནུས།
དེ་མ་སྤངས་ན་འཁོར་བ་ལས་སྒྲོལ་བར་མི་སྲིད་པའི་ཕྱིར་ཏེ། བདག་འཛིན་་་་
འཁོར་བའི་རྩ་བ་ཡིན་པའི་ཕྱིར།
གསུམ་པ་བསྒོམ་པའི་ཚུལ་ལ། རྩ་རྒྱུད་དེ་ཉིད་བསྡུས་པ་ལ་བཤད་ཚུལ་དང་།
རྡོ་རྗེ་རྩེ་མོ་ལས་བཤད་ཚུལ་ལོ།
དང་པོ་ནི། དེ་ལས། །ཡི་གེ་ཨ་ལས་འཇུག་པ་ཡིས། །ཡི་གེ་ཐམས་ཅད་་་་་
རྣམ་པར་བསྒོམ། །རང་གི་ཁ་ནས་གཞན་གྱི་ཁར། །བསྒོམ་ན་དངོས་གྲུབ་ཐོབ་་་
པར་གྱུར། །ཤེས་རབ་ངེས་འབིགས་ཞེས་བྱ་བ། །ཏིང་ངེ་འཛིན་ཞེས་གྲགས་པ་སྟེ། །
ཞེས་པ་ནས། དངོས་གྲུབ་མྱུར་དུ་ཐོབ་པར་འགྱུར་ཞེས་པའི་བར་ཤོ་ལོ་ཀ་བཞིས་
སྟོང་ཉིད་བསྒོམ་ཚུལ་བསྟན་པར་སངས་རྒྱས་གསང་བས་བཤད་ལ། དེ་བསྟན་་་
• 33] •



ཚུལ་ནི། ཨ་ནི་མ་སྐྱེས་པའི་བར་ཆོས་ཐམས་ཅད་ཀྱི་སྒོའོ། །ཞེས་ཨའི་དོན་སྐྱེ་་་་
མེད་ལ་འཇུག་པ་ཡིས་སྔགས་ཀྱི་ཡི་གེ་ཐམས་ཅད་བདག་མེད་པར་བསྒོམ། རང་་
གཞན་གྱི་ཁ་ནི་ཁ་འཇུག་པའི་སྒོ་ཡིན་པས། བདག་མདུན་གྱི་ལྷ་སྟོང་ཉིད་དུ་་་་
འཇུག་པའི་དོན་ཡིན། ཤེས་རབ་ངེས་འབིགས་ནི། རྟོགས་པ་བཀག་ནས་མཉམ་
པར་འཇོག་པའི་དོན་ཡིན་པས། དོན་བསྒྲིལ་ན་བདག་མདུན་གྱི་ལྷ་དང༌།
བཟླས་བྱའི་སྔགས་ལ་སྤྱོད་པའི་རིགས་པས་དཔྱད་ནས་རང་བཞིན་གྱིས་མ་གྲུབ་་་
པར་བསྒོམ་པ་ཡིན་ནོ། དཔྱད་པ་བྱེད་ལུགས་དང་། ཞི་གནས་ཀྱི་སྒྲུབ་ཚུལ། ཞི་
ལྷག་གྲུབ་པའི་ཚད། ཟུང་དུ་འབྲེལ་ཚུལ། བསྒོམ་གྱི་ཚད་འཇོག་སོགས་ཁོ་བོས་་་
དབུ་མའི་ལྟ་བ་ཁྲིད་ཡིག་ཏུ་བྱས་ཡོད་པ་དེར་བལྟའོ། །
གཉིས་པ་རྡོ་རྗེ་རྩེ་མོ་ལས་གསུང་ཚུལ་ནི། དེ་བཞིན་གཤེགས་པའི་རིགས་་་་
གནས་པར། །སྟོང་གསུམ་གྱི་ནི་འཇིག་རྟེན་འདིར། །སངས་རྒྱས་སྐུ་ནི་བསྒོམ་་་
པར་བྱ། །སངས་རྒྱས་དེ་ཡི་སྙིང་རྗེར་ནི། །རང་སྔགས་ཡི་གེ་རྣམ་པར་བསྒོམ། །
རང་གི་ལུས་འདི་བདག་མེད་པར། །ཆོས་དང་གང་ཟག་སྟོང་པ་ཉིད། །སངས་་་
རྒྱས་དེ་ཡི་སྐུ་གང་ཡིན། །དེ་ཡང་བདག་མེད་པར་བསམ་མོ། །སངས་རྒྱས་་་་་
གཟུགས་འདི་སྤྱི་ཞིག་ཡིན། །གང་ག་ཅེས་བྱའི་སངས་རྒྱས་མེད། །ཅེས་སོགས་ཤོ་
ལོ་ཀ་ཕྱེད་དང་བདུན་གྱིས་བཤད་པའི་དོན། རང་དང་མདུན་དུའང་རྣམ་སྣང་་་
བསྒོམ། གཉིས་ཀ་སྙིང་གར་སྔགས་ཡིག་བསམ། དེ་ནས་བདག་མདུན་སྔགས་་་་
དང་བཅས་པ་རང་བཞིན་མེད་པར་བསྒོམ། དེ་ནས་ཐམས་ཅད་བདག་མེད་པར་
བསྒོམ་པ་ཡིན། འདི་ནི་དེ་བཞིན་གཤེགས་པའི་རིགས་ཀྱི་དབང་དུ་བྱས་ཀྱི་རིགས་
གཞན་ལ་བཤད་པ་གཞན་ཡང་ཡོད་དོ། །དཔེར་ན་རྩ་བཤད་ཀྱི་དགོངས་པ་ལ།
ཡོ་གའི་སློབ་དཔོན་གསུམ་ཡང་དགོངས་པ་གཅིག་པས་སྔར་བཤད་པའི་འདི་ཁོ་ན་
ཡིན་ནོ། །དེ་ལྟར་སྟོང་ཉིད་བསྒོམ་པ་གོམས་པར་བྱས་པས། དཔྱད་པ་བྱས་པ་་་
• 332 •



སྟོང་ཉིད་ལ་རྩེ་གཅིག་ཏུ་གནས་པའི་གྲོགས་སུ་འགྲོ་བ་ཞིག་འབྱུང༌། དེའི་རྒྱུན་་་
བསྒོམ་པར་བྱས་ནས་བསྒོམས་པས་སྟོང་ཉིད་ལ་གཉིས་སྣང་ནུབ་ནས་ཆུ་ལ་ཆུ་་་་
བཞག་པ་བཞིན་གཉིས་སྣང་ནུབ་པ་འབྱུང༌། དེའི་རྒྱུན་གོམས་པར་བྱས་པས།
མཉམ་བཞག་གི་དམིགས་རྣམ་ལ་མི་འདྲ་བའི་ཁྱད་པར་མེད་ཀྱང་། སྒྲིབ་པ་་་་་
འཇོམས་པའི་ནུས་པ་དང་། རྗེས་ཐོབ་དུ་ཡོན་ཏན་འདྲེན་པའི་ནུས་པ་གོང་ནས་
གོང་དུ་སོང་ནས་རིམ་གྱིས་འཕོས་ནས། ས་བཅུ་པ་ཐོབ་པར་འགྱུར་རོ། །
བཞི་པ་ལམ་གྱི་མཚམས་བཤད་པ་ནི། ཐེག་པ་ཐུན་མོང་བའི་ལམ་གྱི་རྒྱུད་་་
སྦྱང་བ་ནི་སྟོང་པ་ཉིད་ལ་དམིགས་པའི་ལྷག་མཐོང་སྐྱེས་པའི་བར་ཚོགས་ལམ།
དེ་ནས་སྟོང་ཉིད་ལ་གཉིས་སྣང་ནུབ་པའི་བར་སྦྱོར་ལམ། སྟོང་ཉིད་ལ་གཉིས་་་་
སྣང་ནུབ་པའི་སྐབས་དེ་ནས་སྟོང་ཉིད་མངོན་སུམ་དུ་རྟོགས་པ་མཐོང་ལམ་ཐོབ་པ་
ཞེས་ཟེར། དེའི་རྒྱུན་གོམས་པར་བྱེད་པ་ནས་སངས་རྒྱས་པའི་བར་བསྒོམ་ལམ་དུ་
འཇོག་ལ། འདི་ནི་དངོས་ལམ་ཡིན་གྱི་གོང་དུ་ལམ་དང་སྦྱར་བ་ནི་དོད་ཐུབ་ཙམ་
དུ་བསྒོམ་པ་ཡིན་གྱི་དངོས་མིན་ནོ། །དེ་ཡང་ཡོ་གའི་རང་ལམ་ལ་བརྟེན་ནས་་་་་
སྙིགས་དུས་ཀྱི་ཚེ་འདི་ལ་མཐོང་ལམ་ཚུན་བགྲོད་ནུས་ལ། དེ་ནས་ཚེ་གཅིག་ལས་
སངས་རྒྱས་པའི་དབང་དུ་བྱས་ན་རྩ་བཤད་ཀྱི་རྒྱུད་ནས་བཤད་པ་ལྟར་ཚེའི་རིག་་
པ་འཛིན་པའི་དངོས་གྲུབ་བསྒྲུབས་ནས་ལམ་ལྷག་མ་རྣམས་བསྒྲུབས་ན་སངས་་་་
རྒྱས་པ་ལ། ཚེ་གཅིག་ལ་སངས་རྒྱས་པར་འཇོག་པ་ཡིན་གྱི། སྙིགས་དུས་ཀྱི་ཚེ་་་
གཅིག་ལ་མཐོང་ལམ་ལས་མི་བགྲོད་དེ། འགྲེལ་ཆེན་དེ་ཉིད་སྣང་བ་ལས། ཆོ་ག་
མཆོག་ནི་བཤད་པར་གསོལ། །ཞེས་པར་འགྲེལ་བར་སྔགས་ཀྱི་སྒོའི་སྤྱད་པ་སྤྱོད་་་
པའི་བྱང་ཆུབ་སེམས་དཔའ་རྣམས་ནི་ཚེ་འདི་ཉིད་ལ་རབ་ཏུ་དགའ་བའི་ས་ཐོབ་་་
ནས་མངོན་པར་རྫོགས་པར་འཚང་རྒྱ་བར་འགྱུར་རོ། །ཞེས་གསུངས་པའི་ཕྱིར་་་
དང༌། བགྲོད་པའི་ཚུལ་ཡང་སྟོང་ཉིད་མངོན་སུམ་དུ་རྟོགས་པའི་བར་གྱི་བསྒོམ་་
• 333 •



ཚུལ་གསལ་བར་བསྟན་གྱི་དེ་ཕན་གསལ་བར་མ་བཤད་པར། དངོས་གྲུབ་སྒྲུབ་་་
ཚུལ་བཤད་པའི་ཕྱིར། །
ལྔ་པ་བསྒོམ་པ་མཐར་ཕྱིན་ནས་འབྲས་བུ་མངོན་དུ་བྱེད་ཚུལ་ལ། རང་་་་
ལུགས་ཀྱི་འབྲས་བུ་མངོན་དུ་བྱེད་ཚུལ། རྒྱུད་སྡེ་གོང་མ་དང་བསྟུན་ནས་ལམ་་་་་
གནོན་པ་འདེབས་ཚུལ་དང་གཉིས།
དང་པོ་ནི། གོང་དུ་བཤད་པ་ལྟར་ས་བཅུ་པའི་བར་དུ་བགྲོད་པའི་བྱང་་་་
སེམས་དེས། སེམས་ཅན་ཐམས་ཅད་ལ་ཕན་པ་སྒྲུབ་པར་བྱའོ་སྙམ་དུ་བསམས་་་
ནས། ལུས་འགུལ་བསྐྱོད་ངག་སྨྲ་བརྗོད་སེམས་བཟུང་འཛིན་གྱི་རྣམ་རྟོག་བཀག་
ནས། ཏིང་ངེ་འཛིན་ལ་མཉམ་པར་འཇོག་ལ། དེའི་ཚེ་རྒྱལ་བ་རྣམས་ཀྱི་བྱང་་་
སེམས་ཏིང་ངེ་འཛིན་ལས་བསླངས་ནས་བསྐུལ་བར་བྱེད་དེ། བྱང་སེམས་དེས་་་
མཉམ་པར་བཞག་བཞིན་དུ་གཞན་དོན་བྱེད་པར་མི་ནུས་པའི་ཕྱིར། ཚུལ་འདི་ན་
ཕར་ཕྱིན་ཐེག་པ་ལས་རྒྱལ་བ་རྣམས་ཀྱིས་འགོག་ལས་སློང་བར་མཛད། ཅེས་དང་།
རྫོགས་སྨིན་སྦྱང་གསུམ་མ་བྱས་པར་ཡང་དག་མཐའ་མངོན་དུ་བྱེད་ཅིག ཅེས་
གདམས་པ་འདྲའོ། གདམས་པ་དེས་དེ་ལྟར་བསྐུལ་བ་ན། བྱང་སེམས་དེས་་་་་
སངས་རྒྱས་ཀྱི་ཞིང་གྲངས་མེད་པར་ལུས་འཛིན་པ་སོགས་ཡོན་ཏན་གྲངས་མེད་པ་
ཐོབ་པ་ཡིན་པས། རྣམ་སྨིན་གྱི་ལུས་རགས་པ་འདིར་བཞག་ནས། སེམས་འོག་་
མིན་དུ་ཡིད་ལུས་མཚན་དང་དཔེ་བྱད་ཀྱིས་བརྒྱན་པར་སྐྱེས་ནས། ལྷའི་རྣལ་་་་་
འབྱོར་དང་། སེམས་སྐྱེད་སོགས་ཐབས་རྒྱ་ཆེན་པོའི་སྒོ་ནས་སྟོང་ཉིད་ལ་རྩེ་་་་
གཅིག་ཏུ་མཉམ་པར་བཞག་པས། ཐབས་ཤེས་དེའི་མཐུས་ཤེས་སྒྲིབ་མཐའ་དག་
སྤངས་ནས་མཉམ་པར་བཞག་པའི་ངང་ནས་ཤེས་བྱ་ཇི་སྙེད་པ་ཐམས་ཅད་མངོན་
སུམ་གཟིགས་པ་ཡོད་ལ། དེའི་ཚེ་སྔར་གྱི་མཚན་ཅན་འོག་མིན་གྱི་ལུས་དེ་ལོངས་
སྐུར་སོང་བས་སངས་རྒྱས་པ་ཞེས་དེ་ལ་འཇོག་གོ །དེ་ནས་སྔར་གྱི་ལུས་དེ་ཞུགས་
• 334，



ནས་སངས་རྒྱས་ཀྱི་མཛད་པ་རྣམས་མཛད་པ་ཡིན་པས་ཚེ་འདི་ལ་སངས་རྒྱས་པ་
ཡིན་ནོ། ། །
གཉིས་པ་རྒྱུད་སྡེ་གོང་མ་དང་བསྟུན་ནས་ལམ་གྱི་གནོན་པ་འདེབས་ཚུལ་ནི།
འོག་མིན་དུ་སྐྱེས་པ་དེའི་ཚེ་ཤེས་རབ་ཡེ་ཤེས་ཀྱི་དབང་བསྐུར། འོད་གསལ་གྱི་་་་
གདམས་པ་ཕོག་ནས་བསྒོམས་པས། འོག་མིན་པའི་ལྷའི་ལུས་ཏེ་འོད་གསལ་དུ་་་
དག་ནས། དོན་གྱི་འོད་གསལ་གྲུབ་ནས། ཟུང་འཇུག་གི་སྐུར་ལངས་བ་སོགས་་
ནི་བླ་མེད་ཀྱི་ལམ་ཇི་ལྟ་བ་བཞིན་ནོ། །དེས་ནི་རྣལ་འབྱོར་རྒྱུད་ཀྱི་ལམ་གྱི་རིམ་པ་
ལེགས་པར་བཤད་ཟིན་ཏོ། །
དེ་བཤད་བདག་གིས་དགེ་བ་གང་ཐོབ་པ། །སྐྱེ་དང་སྐྱེ་བར་བཤེས་གཉེན་་
དམ་པ་ཡིས། །རྗེས་སུ་བཟུང་སྟེ་རྒྱལ་བའི་གསུང་རབ་ཀུན། །ཇི་བཞིན་འཛིན་
པའི་རྒྱུ་རུ་འགྱུར་བར་ཤོག །ཟང་ཟིང་རྫས་ཀྱི་མཆོད་པ་མ་མཆོད་མོད། །ཐོས་་་་
བསམ་བསྒོམ་པ་སྒྲུབ་པའི་མཆོད་པ་ཡིས། །རྒྱལ་བ་ནས་བཟུང་དངོས་བརྒྱུད་བླ་་
མ་རྣམས། །མཉེས་པའི་བྱིན་རླབས་ཁོ་བོའི་སྙིང་ལ་ཞུགས། །དེ་ཕྱིར་རྣལ་འབྱོར་
རྒྱུད་གཞུང་གངས་རི་ལས། །ལེགས་བཤད་ཆུ་བོ་གྲངས་མེད་འབབ་པ་རྣམས། །
བདག་བློ་འཛིན་མའི་ཁྱོན་འདིར་བསགས་པ་ལས། །ཁོ་བོ་ལེགས་བཤད་གཏེར་་་་
ཆེན་རྒྱ་མཚོར་གྱུར། །དེ་ཕྱིར་རྒྱུད་རྒྱལ་དེ་ཉིད་བསྡུས་པ་ལས། །གསུངས་པའི་་་
ལམ་གྱི་རིམ་པ་ཤེས་འདོད་རྣམས། །འདི་ལྟར་བསྒོམ་ལ་ཉམས་སུ་ལོན་ཅིག་ཅེས།
ཤེས་ལྡན་རྣམས་ལ་ཁོ་བོས་གདམས་པ་ཡིན། །བཤེས་གཉེན་མཆོག་སྟེ་བཀའ་དང་
དེ་འགྲེལ་རྣམས། །མང་དུ་ཐོས་ཤིང་ལེགས་པར་སྦྱངས་པའི་མཐུས། །གསུང་་་་་
རབ་རྒྱ་མཚོའི་གླིང་ལ་དབང་བསྒྱུར་བའི། །དེད་དཔོན་མཆོག་གྱུར་གདམས་པ་་་
ནོར་བུ་ལ། །འདོད་དགུར་སྤྱོད་པའི་མཐུ་ལྡན་བཟང་བཀྲ་ཡིས། །མ་ལུས་འགྲོ་་་
བློའི་མུན་པ་གསལ་ཕྱིར་དུ། །ལེགས་བཤད་ནོར་གྱི་བང་མཛོད་འདི་བསྒྲུབས་སོ། །
• 335 •



རྣལ་འབྱོར་རྒྱུད་ཀྱི་ལམ་ལ་འཁྲིད་པ་དམར་འཁྲིད་ལེགས་པར་བཤད་པའི་བང་་་
མཛོད་ཅེས་བྱ་བ་མང་དུ་ཐོས་པའི་རྒྱལ་ཁམས་པ་བཟང་པོ་བཀྲ་ཤིས་ཞེས་བྱ་བས་
སྦྱར་བ་འདིས་ཀྱང་བསྟན་པ་རྒྱས་པར་བྱེད་ནུས་པར་གྱུར་ཅིག རབ་བྱེད་བརྒྱ་རྩ་
བྱེད་པར་དམ་བཅས་པའི་རབ་བྱེད་ཞེ་བཞི་པའོ། །དགེའོ།། །།
• 336 •



༽༄༅། །དཔལ་གསང་བ་འདུས་པའི་ས་ལམ་
གྱི་རྣམ་གཞག་བཞུགས་སོ།།
༄༅། །དཔལ་གསང་བ་འདུས་པའི་ས་ལམ་གྱི་རྣམ་གཞག་ལ། ལམ་ལྔ་ནི།
བཤེས་གཉེན་བསྟེན་ཚུལ་ནས་བསྐྱེད་རིམ་ཕྲ་རགས་མཐར་ཕྱིན་པའི་བར་གྱིས་་་་
ཚོགས་ལམ་དང་། ལུས་དབེན་ནས་སྒྱུ་ལུས་འོད་གསལ་དུ་དག་པར་མ་བྱས་བར་
གྱིས་རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བའི་བདེ་བས་སྟོང་
པ་ཉིད་དོན་སྤྱིའི་ཚུལ་གྱིས་ངེས་པ་རྣམས་སྦྱོར་ལམ། སྒྱུ་ལུས་འོད་གསལ་དུ་དག་
པའི་བདེ་བས་སྟོང་པ་ཉིད་མངོན་སུམ་དུ་རྟོགས་པ་མཐོང་ལམ། དག་པའི་སྒྱུ་ལུས་
གྲུབ་པ་ནས་མི་སློབ་པའི་ཟུང་འཇུག་མ་ཐོབ་བར་གྱིས་སྟོང་ཉིད་མངོན་སུམ་རྟོགས་
ཟིན་གོམས་པར་བྱེད་པ་རྣམས་བསྒོམ་ལམ། སྒྲིབ་པ་ཐམས་ཅད་དང་བྲལ་བའི་་་
ཆོས་དབྱིངས་ཡེ་ཤེས་ཀྱི་སྟོང་ཉིད་མངོན་སུམ་རྟོགས་པ་རྣམས་མི་སློབ་ལམ་ཡིན་ནོ། །
སའི་རྣམ་གཞག་ནི། ཕར་ཕྱིན་ཐེག་པ་ནས་ས་བཅུ་པར་བཤད་པའི་ས་དེ་་
དང་དེ་དངོས་མིན་ཡང་། དོད་ཐུབ་ཀྱི་དབང་དུ་བྱས་ན་བསྐྱེད་རིམ་ཕྲ་རགས་་་་
མཐར་ཕྱིན་པ་ས་བདུན་པ་དང་། ལུས་དབེན་གྱིས་ས་བརྒྱད་པ་དང་། ངག་་་་་
དབེན་གྱིས་ས་དགུ་པ་དང་། སེམས་དབེན་དང་སྒྱུ་ལུས་ཀྱིས་ས་བཅུ་པའི་དཀྱིལ་་་
སྟོད་ཀྱི་དོད་ཐུབ་སྟེ། རིམ་ལྔ་ལས། སྣང་བ་གསུམ་པོ་མཐོང་མ་ཐག །ས་བཅུ་་
པ་ལ་རབ་ཏུ་གནས། །ཞེས་གསུངས་ཤིང་། སྤྱོད་བསྡུས་ལས་ཀྱང་དེ་ལྟར་བཤད་
དོ། དོད་ཐུབ་ཚུལ་ཡང་བསྐྱེད་རིམ་ཕྲ་རགས་མཐར་ཕྱིན་པ་དང་། ས་བདུན་པ་
གཉིས་པོ་སངས་རྒྱ་བ་ལ་མྱུར་བུལ་གྱི་ཁྱད་པར་མེད་པ་མིན། ཕར་ཕྱིན་ཐེག་པ་་་
བས་དག་པ་ས་གསུམ་གྱི་གནས་སྐབས་སུ་ཡང་བསྐལ་པ་གྲངས་མེད་གཅིག་ཏུ་་་་
• 337 •



ཚོགས་གསོག་དགོས་ཤིང་། བླ་མེད་ཀྱི་རང་ལམ་འདིར་དབང་བསྐུར་རྣམ་དག་་་
ཐོབ། དམ་ཚིག་དང་སྡོམ་པ་ཚུལ་བཞིན་དུ་བསྲུངས་ཤིང༌། བསྐྱེད་རིམ་ཕྲ་་་་་
རགས་མཐར་ཕྱིན་པས་ཇི་ལྟར་བུ་ལ་ཡང་སྐྱེ་བ་བཅུ་དྲུག་དག་ན་སངས་རྒྱ་བར་་་་་
བཤད་པ་ཡིན་ཏེ། རྣམ་གྲོལ་ཟླ་བས། སྐྱེ་བ་བཅུ་དྲུག་དག་ན་འགྲུབ། །ཅེས་་་་
པའི་ཕྱིར། དེ་ལྟར་ཡིན་ན་དགོངས་པ་ལུང་སྟོན་ལས། སངས་རྒྱས་རྣམས་ཀྱིས་་ .
གང་བསྟེན་པ། །ས་གྱུར་དེ་ནི་བཅུ་གསུམ་པ། །ཞེས་པའི་དོན་ཅི་ཡིན་ཞེ་ན།
སྔར་གྱི་ས་བཅུ་པའི་སྟེང་དུ་དཔེ་མེད་དང༌། ཡེ་ཤེས་ལྡན་གཉིས་བསྣན་པ་ཡིན་ལ།
སྣོན་ཚུལ་ནི། ས་བཅུ་པ་ལ་ཐོབ་མ་ཐག་པར། དཀྱིལ་འཁོར་སྟོད་དཀྱིལ་སྨད་་་་
གསུམ་དུ་ཕྱེ་ནས། ཐོབ་མ་ཐག་པར་ས་བཅུ་པ་དང་། དཔེ་མེད་དང་དཀྱིལ་སྟོད་
བཅུ་གཅིག་པ། ཡེ་ཤེས་ལྡན་དང་དཀྱིལ་སྨད་བཅུ་གཉིས་པ། རྡོ་རྗེ་འཛིན་པའི་
ས་དང་བཅུ་གསུམ་ཡིན་ནོ། །རྡོ་རྗེ་སྙིང་བོ་རྒྱན་གྱི་རྒྱུད་ལས། ས་བཅུ་བཞིར་་་་་
བཤད་པ་ཡང་། སྔར་གྱི་བཅུ་གསུམ་གྱི་དང་པོར་མོས་སྤྱོད་སྦྱོར་ལམ་བསྣན་པས་
བཅུ་བཞི་ཡིན་ལ། དེས་ན་ས་བཅུ་གཅིག་པ་དང་། བཅུ་གསུམ་པ་དང་། བཅུ་
བཞི་པ་དང་། མི་སློབ་པའི་ཟུང་འཇུག་རྣམས་མིང་གི་རྣམ་གྲངས་ཡིན་ནོ། །ཕར་
ཕྱིན་ཐེག་པ་དང་རྒྱུད་སྡེ་འོག་མ་གསུམ་གྱི་རང་ལམ་ཁོ་ན་ནས་སངས་མི་རྒྱ་བར། །
བླ་མེད་ཁོ་ན་ལ་བརྟེན་ནས་སངས་རྒྱ་དགོས་པའི་རྒྱུ་མཚན་ཅི་ཡིན་ཞེ་ན། རྒྱུ་་་་་
མཚན་དེ་དག་ཡང་དག་པར་རྫོགས་པའི་སངས་རྒྱས་ཐོབ་པ་ལ། ལོངས་སྤྱོད་་་་
རྫོགས་པའི་སྐུ་མཚན་དཔེས་བརྒྱན་པའི་སྐུ་ཐོབ་དགོས་ལ། དེ་ལ་དེའི་རིགས་འདྲ་
དག་པའི་སྒྱུ་ལུས་ཐོབ་དགོས། དེ་ཐོབ་པ་ལ་དེའི་རིགས་འདྲ་མ་དག་པའི་སྒྱུ་ལུས་
ཐོབ་དགོས་པའི་ཕྱིར། དེ་རང་ལམ་གྱི་དུས་ནས་གཟུགས་སྐུའི་རིགས་འདྲ་ཅན་གྱི་
ཁ་སྦྱོར་གྱི་རྣམ་པ་མ་དག་པས། སྒྱུ་ལུས་དང་འོད་གསལ་ཟུང་འཇུག་བསྒོམ་པ་་་
སོགས་སྔགས་བླ་མེད་ཀྱི་ཁྱད་ཡིན་པར། རྒྱུ་མཚན་གཞན་ཡང་ཡོད་དེ། སྐད་་་་
• 338 .



ཅིག་མ་གཅིག་ལ་ཤེས་བྱ་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ཐོབ་པ་ལ། །
དེའི་རིགས་འདྲ་བདེ་སྟོང་དབྱེར་མེད་ཀྱི་ཡེ་ཤེས་ཀྱིས་སྟོང་ཉིད་མངོན་སུམ་དུ་་་་་
རྟོགས་པའི་དོན་གྱི་འོད་གསལ་གྱིས་ཐོབ་དགོས་ཏེ། དེ་རྒྱུ་སྡེ་འོག་མ་གསུམ་དང་
ཕར་ཕྱིན་ཐེག་པ་ལ་མེད་པའི་ཕྱིར་ཏེ། དེ་ལྟ་བུའི་དོན་གྱི་འོད་གསལ་ཐོབ་པ་ལ་་
མ་དག་པའི་སྒྱུ་ལུས་དང༌། ས་བཅུ་པའི་འོད་ལུས་གང་རུང་གཅིག་འོད་གསལ་དུ་
དག་པར་བྱེད་དགོས་པའི་ཕྱིར། དེས་ན་ཕར་ཕྱིན་ཐེག་པ་ལ་བརྟེན་ནས་ས་་་་་
བཅུའི་དཀྱིལ་སྟོད་ཡན་ཆད་ལས་མི་ཐོབ་སྟེ། ས་བཅུའི་དཀྱིལ་སྨད་ཐོབ་ན།
དེས་དོན་གྱི་འོད་གསལ་དང་སློབ་པའི་ཟུང་འཇུག་བསྒོམ་པ་དོན་མེད་དུ་འགྱུར་་་
དགོས་པ་ལས། དེ་རྣམས་བསྒོམ་པ་དོན་ཡོད་པའི་ཕྱིར། དེས་ན་ས་བཅུ་གསུམ་
པ་ལ་གནས་པའི་བྱང་ཆུབ་སེམས་དཔའ་རྣམས་ཀྱང་མཚན་ཉིད་དང་ལྡན་པའི་བླ་
མི་ལས་ཤེས་རབ་ཡེ་ཤེས་ཀྱིས་དབང་ཐོབ་པར་བྱས་ནས་དོན་གྱི་འོད་གསལ་དུ་་་་
འཇུག་ཅིང་། ལམ་ལྷག་མ་རྣམས་བསྒོམ་དགོས་སོ། །དཔལ་གསང་བ་འདུས་་་་
པའི་ས་ལམ་གྱི་རྣམ་པར་གཞག་པ་མཁས་པ་དགའ་བར་བྱེད་པ་འདི་ནི། མང་དུ་
ཐོས་པའི་རྒྱལ་ཁམས་པ་བཙུན་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་ཞེ་་
དྲུག་པའོ། །འདི་ལྟར་བྲིས་པའི་དགེ་བས་སྐྱེ་བ་ཀུན། །ཐེག་མཆོག་བཤེས་གཉེན་
ཁྱེད་དང་མཇལ་བ་དང་། །ཚུལ་བཞིན་སྒྲུབ་པའི་མཆོད་པས་མཉེས་བྱེད་ཅིང་། །
ཁྱོད་དང་འདྲ་བར་སེམས་ཅན་དོན་བགྱིད་ཤོག། དགེའོ། །
• 339 •



༄༅། །དཔལ་གསང་བ་འདུས་པའི་གཙོ་བོ་འཕོ་ཚུལ་
གྱི་དོགས་གཅོད་བཞུགས་སོ།།
༄༅། །དུས་གསུམ་རྒྱལ་བ་ཐམས་ཅད་ཀྱི། །མཁྱེན་བརྩེ་གཅིག་ཏུ་བསྡུས་པ་
ནི། །སྙིགས་དུས་འགྲོ་བའི་བཤེས་གཉེན་དུ། །ཚུལ་བཟུང་མཚུངས་མེད་ཙོང་ཁ་
པ། །སྲས་བཅས་ཞབས་ཀྱི་པདྨོར་ནི། །སྒོ་གསུམ་གུས་པས་བཏུད་བྱས་ཏེ། །བློ་
གསལ་རྣམས་ལ་སྔོན་མེད་པའི། །ལེགས་བཤད་འདི་ནི་ཁོ་བོས་སྦྱིན། །
འདིར་གཙོ་བོ་འཕོ་ཚུལ་ལ། རྩ་རྒྱུད་ལེའུ་གསུམ་པའི་རྩ་འགྲེལ་ལས།
རིགས་ལྔའི་འཕོ་ཚུལ་དངོས་སུ་གསལ་བར་བཤད་ཅིང་། ལེའུ་བཅུ་དྲུག་པ་ནས།
རྡོ་རྗེ་མཆོག་ནི་གང་ཡིན་པའི། །ཞེས་པའི་འགྲེལ་པར། རྡོ་རྗེ་འཛིན་པ་ལ་སོགས་
པའི་ལྷ་རྣམས། ཞེས་འབྱུང་བས། ལྷ་ལྷག་མ་འཕོ་ཚུལ་བསྟན་བྱུང་ལ། དེ་དག་
གི་དོན་ལ་རྗེ་འགོས་ཀྱི་བཞེད་པ་དང་། ཤནྟི་པ་དང་མུན་པར་རང་ལུགས་འདོད་
ཚུལ་ནི། རྗེ་རིན་པོ་ཆེའི་མཐའ་དཔྱོད་མཆན་དང་བཅས་པར་གསལ་བར་མཛད་
ཟིན་ལ། ལྷག་མ་དོགས་གཅོད་འདི་ཡོད་དེ། འོ་ན་རང་ལུགས་དེ་ལ་གཟུགས་རྡོ་
རྗེ་མ་ལྟ་བུས་གཙོ་བོ་བྱས་པའི་ཚེ། དཀྱིལ་འཁོར་རྒྱལ་མཆོག་གི་ལྷ་མངལ་ནས་སྤྲོ་
བ་ན་རྣམ་སྣང་མངལ་དུ་བསྐྱེད་དམ་མི་བསྐྱེད། དང་པོ་ལྟར་ན། ལེ་ཚོའི་ཤར་དུ་
རྣམ་སྣང་བསྐྱེད་ན། མི་བསྐྱོད་པ་གང་དུ་བསྐྱེད། ཤར་དུ་མི་བསྐྱོད་པ་བསྐྱེད་ན།
རྣམ་སྣང་གང་དུ་བསྐྱེད། གཉིས་པ་ལྟར་ན། གཏི་མུག་སྦྱོང་བྱེད་སུས་བྱེད། །
ཡང་ལུས་དཀྱིལ་གྱི་དུས། རང་གཟུགས་རྡོ་རྗེར་བྱས་པའི་ལུས་ལ། ཡབ་ཀྱི་ལུས་
དཀྱིལ་ཁྲོ་བོ་བཅུ་སོགས་འགོད་དམ། ཡུམ་གྱི་ལུས་དཀྱིལ་འགོད། དང་པོ་ལྟར་་
འགོད་པར་བྱས་ནས། ཡབ་ཡུམ་གྱི་ལུས་དཀྱིལ་སོ་སོར་བཤད་པ་དང་འགལ།
• 3.40 •



ཡུམ་གྱི་ལུས་དཀྱིལ་འགོད་ན་དེའི་ཚེ་འདུས་པའི་ལྷ་སོ་གཉིས་ཀྱི་ལུས་དཀྱིལ་མཚན་
ཉིད་པ་མེད་པར་ཐལ། ཡབ་ཀྱི་ལུས་ནི་རྟོག་བཏགས་ཡིན། ཡབ་ཡུམ་དུ་བསྒོམ་
པའི་ལུས་ལ་ཁྲོ་བཅུ་བསྒོམ་པ་མེད་པའི་ཕྱིར། ཡང་དེའི་ཚེ་སྙིང་གར་མི་བསྐྱོད་པ་
འགོད་དམ། གཟུགས་རྡོ་རྗེ་མ་འགོད། དང་པོ་ལྟར་ན་མི་འཐད་དེ། ལུས་ཀྱི་་་
གནས་རྣམས་ཀྱི་གཙོ་བོ་ཡིན་པས། ལྷའི་གཙོ་བོ་འགོད་རིགས་པའི་ཕྱིར། གཉིས་
པ་ལྟར་ནའང་མི་འཐད་དེ། སྙིང་གར་རྣམ་ཤེས་ཀྱི་གནས་ཡིན་པས་དེར་རྣམ་་་་
ཤེས་དག་པའི་ལྷ་གཅིག་འགོད་རིགས་པའི་ཕྱིར། ཡང་སེམས་དཔའ་སུམ་་་་་
བརྩེགས་སྒོམ་པའི་ཚེ་ཡེ་ཤེས་སེམས་དཔའ་ཇི་ལྟ་བུ་ཞིག་བསྒོམ། སྙིང་ག་ནས་་་་་
རང་རིགས་ཀྱི་རིག་མ་བྱུང་། ཞེས་པ་ལ་ཇི་ལྟར་བྱེད། ཡང་ལྷ་མོས་བསྒོམ་པའི་་
ཚེ་གཙོ་བོ་རྡོ་རྗེ་འཆང་བསྒོམ་མམ། གཟུགས་རྡོ་རྗེ་མ་བསྒོམ། དང་པོ་ལྟར་ན།
འདི་གཟུགས་རྡོ་རྗེ་མ་གཙོ་བོར་བྱས་པའི་དཀྱིལ་འཁོར་མིན་པར་ཐལ་ལོ། །
གཉིས་པ་ལྟར་ན། དེའི་ཚེ་རྣམ་སྣང་བསྒོམ་མམ་མི་བསྒོམ། དང་པོ་ལྟར་ན་་་་་་
གནས་གང་དུ་བསྒོམ། གཉིས་པ་ལྟར་ན། ཐིམ་རིམ་གྱི་ཚེ་གཟུགས་ཕུང་གི་ཐིམ་
རིམ་སུས་བྱེད། དྲུག་པ་རྡོ་རྗེ་འཆང་གིས་གཙོ་བོ་བྱས་པའི་སྒྲུབ་ཐབས་དང༌།
རིགས་གཞན་གྱིས་གཙོ་བོ་བྱས་པའི་སྒྲུབ་ཐབས་ལ་ཁྱད་པར་ཡོད་དམ་མེད། མེད་
པ་མི་འཐད་དེ། འཕགས་པ་ཡབ་སྲས་ཀྱིས་ཡོད་པར་བཤད་པའི་ཕྱིར། ཡོད་ན་
ཁྱད་པར་གང་ཡིན་ཞེ་ན། འདི་རྣམས་ཀྱི་ལན་རིམ་བཞིན་གདབ་པར་བྱ་སྟེ།
དང་པོའི་ལན་ནི། རྣམ་སྣང་གིས་མི་བསྐྱེད་ན། གཏི་མུག་སྦྱོང་བྱེད་མེད་་
པའི་སྐྱོན་ཡོད་པའི་བསྐྱེད་དགོས་ལ། བསྐྱེད་ཚུལ་ནི་དང་པོར་བསྐྱེད་ནས་ཕྱུང༌།
མཛད་པ་མཛད་ནས་རང་གི་རིགས་བདག་ཏུ་བཞག་སྟེ། མི་བསྐྱོད་པ་ཤར་དུ་་་་
བསྐྱེད་ནས་ལྷ་རྣམས་འབྱིན་ནོ། །
གཉིས་པའི་ལན་ནི། དེའི་ཚེ་ན་ཁྲོ་བཅུ་སོགས། ད་ལྟ་ཡབ་ཀྱི་ལུས་ལ་འཁོད་
• 3] •



པ་ལྟར་འགོད་དགོས་ཏེ། ད་ལྟ་ཕྱི་དཀྱིལ་འཁོར་ལ་འགོད་པ་རྣམས་ལུས་དཀྱིལ་་
ལ་ཡང་འགོད་དགོས་པའི་ཕྱིར།
གསུམ་པའི་ལན་ནི། མི་བསྐྱོད་པ་སྙིང་གར་བསྒོམ་དགོས་ཏེ། སྙིང་ག་རྣམ་
ཤེས་ཀྱི་གནས་ཡིན་པས། དེར་རྣམ་ཤེས་དག་པའི་ལྷ་གཅིག་བསྒོམ་དགོས་ལ།
རྣམ་ཤེས་དག་པའི་ལྷ་མི་བསྐྱོད་པ་ཡིན་གྱི། གཟུགས་རྡོ་རྗེ་མ་མིན་པའི་ཕྱིར།
བཞི་པའི་ལན་ནི། རྣམ་སྣང་མིན་གྱི་གཙོ་བོ་བྱས་པ་ལ་རང་འདྲའི་ཡེ་ཤེས་
སེམས་དཔའ་བྱེད་པ་ཡིན་ཏེ། མདུན་བསྐྱེད་ཀྱིས་སྐབས་སུ་དེ་ལྟར་བྱེད་པ་ཀུན་་
ཏུ་མཚུངས་པའི་རིགས་དང་རྩ་བརྒྱུད་ལེའུ་བཅུ་གཅིག་པ་ལས། རིགས་སོ་སོ་བས་
གཙོ་བྱས་པའི་ཚེ་ཡེ་ཤེས་སེམས་དཔའ་རང་འདྲ་བྱེད་པར་བཤད་པའི་ཕྱིར།
ལྔ་པའི་ལན་ནི། སྙིང་ག་ནས་རང་རིགས་ཀྱི་ལྷ་ཡབ་ཕྱུང་ཞེས་བརྗོད་མི་་་་
དགོས་ཀྱི། རང་དགར་ཆོ་ག་གསུམ་བསྐྱེད་བྱས་ནས་བསྐྱེད་པའི་ལུས་ལ་ཡབ་ཀྱི་་
ལུས་དཀྱིལ་བཀོད་པས་ཆོག་སྟེ། ཡུམ་བསྐྱེད་པའི་སྐབས་ཀུན་ཏུ་རང་རིགས་ཀྱི་་་
རིག་མ་ཕྱུང་། ཞེས་བརྗོད་མི་དགོས་པ་བཞིན་ནོ། །
དྲུག་པའི་ལན་ནི། སྐབས་གཞན་དུ་གཙོ་བོ་སུས་བྱེད་ཀྱང་ལྷ་མོས་ཀྱི་གཙོ་
བོ་རྡོ་རྗེ་འཆང་གིས་བྱེད་དགོས་ཏེ། ལྷ་མོས་ཀྱི་ལྷ་བསྐྱེད་པ་ནི་སྐལ་པ་དང་པོའི་་
མི་རྫུས་སྐྱེས་དབང་པོ་སོགས་ཅིག་ཅར་དུ་གྲུབ་པ་དང་མཐུན་པར་བསྒོམ། ལྷ་་་་
མོས་འོད་གསལ་དུ་འཇུག་པ་ཁམས་ལྡན་གྱི་སྐྱེས་བུས་དབང་པོ་རིམ་བཞིན་སྡུད་པ་
དང་ཆོས་མཐུན་པར་བསྒོམ་པ་ཡིན་ལ། ཕུང་སོགས་སྐྱེ་བ་དང་བསྡུས་པའི་ཚེ་་་་
དང༌། རྒྱུད་དུ་རྟོགས་པའི་ཕུང་སོགས་སྐྱེ་བ་དང་། བསྡུ་དགོས་ལ། འདིར་ཡང་
རྡོ་རྗེ་འཆང་གི་ཆ་ཤས་སུ་གྱུར་པ་ལྟར་གཞན་རྣམས་ཡིན་གྱི། ལྷ་གཞན་དག་གི་ཆ་
ཤས་སུ་ལྷག་མ་རྣམས་མི་འགྲུབ་པའི་ཕྱིར། །
བདུན་པའི་ལན་ནི། རྡོ་རྗེ་འཆང་གིས་གཙོ་བོ་བྱས་པ་དང༌། རིགས་་་་་
• 3[2 •



གཞན་གྱིས་གཙོ་བོ་བྱས་པ་གཉིས་ལ། དྲུག་པ་རྡོ་རྗེ་འཆང་གིས་གཙོ་བོ་བྱས་པ་་་
འདི་ཟབ་སྟེ། འདི་ལ་མངོན་བྱང་ལྔ་ལས་དང་པོའི་མགོན་པོ་བསྐྱེད། སྤྲུལ་སྐུ་་་་
རྡོར་སེམས་སུ་བསྒྱུར་བ་ཡོད་ལ། རིགས་གཞན་ལ་མངོན་བྱང་ལྔ་ལས་རང་རང་་
གི་སྐུར་བསྐྱེད་པ་ལ་ལུས་དཀྱིལ་འགོད་པ་ལས་མེད་པའི་ཕྱིར། འོ་ན་སྦྱང་གཞི་་་
སྦྱོང་བྱེད་ཇི་ལྟར་བྱེད་དམ་ཞེ་ན། གདན་དབུས་མའི་སྟེང་དུ་ཧཱུཾ་ལས་བྱུང་བའི་་་
ཞེས་སོགས་ཀྱི། ཡི་གེ་གསུམ་ནི་འཆི་བ་འོད་གསལ་ལས་ལངས་མ་ཐག་པའི།
སྣང་བྱེད་ཐོབ་གསུམ་གྱི་གཞོན་པའི་རླུང་གསུམ་མཚོན་པ་ཡིན་ལ། ཟླ་ཉི་པདྨ་་་་
གསུམ་ནི་སྣང་བ་གསུམ་པོ་མཚོན་ཞིང་། དེ་ཐམས་ཅད་གཅིག་ཏུ་འདྲེས་པའི་ནི་
ཞེས་པ་ནི། མངལ་དུ་ཁུ་ཁྲག་འདྲེས་པ་མཚོན་པ་ཡིན་ལ། དེ་ལས་འོད་འཕྲོས་་་
སྣོད་བཅུད་བསྡུས་ཏེ་ཐིམ། ཞེས་སོགས་ནི། ཁུ་ཁྲག་གི་དབུས་སུ་བར་སྲིད་་་་་
ཞུགས་པ་མཚོན། ཨོ་ཨཧཱུྃ་གི་ཡེ་གེ་གསུམ་གྱིས་བར་དོའི་ལུས་ངག་ཡིད་གསུམ་་་
མཚོན། རྡོ་རྗེས་བར་དོའི་སྐྱེས་བུས་མཚོན། ཞེས་པ་འདི་ཡང་རྗེ་རིན་པོ་ཆེ་པཎ་
ཆེན་བཟང་པོ་བཀྲ་ཤིས་ཀྱིས་བརྩམས་པའི་མཛད་འཕྲོ་རབ་བྱེད་ཞེ་བདུན་པའོ། །
བཀྲ་ཤིས།། །།
• 3.13 •



༄༅། །དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་དོགས་
གཅོད་ཐེ་ཚོམ་གྱི་དྲ་བ་སེལ་བྱེད་ཅེས་བྱ་བ་བཞུགས་སོ།།
དུས་གསུམ་རྒྱལ་བ་ཀུན་གྱི་མཁྱེན་བརྩེ་ནི། །གཅིག་ཏུ་བསྡུས་པའི་མགོན་པོ་
འཇམ་དཔལ་དབྱངས། མ་རུང་འདུལ་ཕྱིར་དྲག་པོའི་སྐུར་བསྟན་པ། །མ་ཧེའི་་
གདོང་ཅན་ཞབས་ལ་གུས་བཏུད་ཏེ། །དེ་ཡི་སྒྲུབ་ཐབས་རིམ་པས་དོགས་གཅོད་ནི།།
བློ་ལྡན་བཟང་པོ་རྣམས་ཀྱིས་གུས་པས་ལོངས།།
དེ་ལ་འདིར་དཔལ་རྡོ་རྗེ་འཇིགས་བྱེད་ཀྱི་རྩ་བཤད་ཀྱི་རྒྱུ་དེ་དག་གི་དགོངས་
པ་འགྲེལ་པའི་པཎ་གྲུབ་ཀྱི་ལུགས་རྒྱ་གར་དུ་བྱུང་ཚུལ། དེའི་དགོངས་འགྲེལ་བོད་
དུ་བྱུང་ཚུལ། དགོངས་འགྲེལ་དག་མ་དག་གི་རྣམ་དབྱེ་སོགས་ནི། མཁས་གྲུབ་་
ཐམས་ཅད་མཁྱེན་པས་མཛད་པའི་འཇིགས་བྱེད་ཀྱི་རྣམ་བཤད་ཆེན་མོ་ལས་ཤེས་
དགོས་ལ། འདིར་ཉེར་མཁོའི་འཇིགས་བྱེད་ལྷ་བཅུ་གསུམ་མའི་མངོན་རྟོགས་་་་
བསྒོམ་ཚུལ་ལ་གསུམ། བསྙེན་པའི་ཚེ་བསྒོམ་ཚུལ། དཀྱིལ་འཁོར་སྒྲུབ་མཆོད་ཀྱི་
བསྒོམ་ཚུལ། དྲུག་བཅུ་མ་སོགས་ཀྱི་ཚེ་བསྒོམ་ཚུལ་ལོ།།
དང་པོ་ནི། ལྷན་ཐབས་གཞན་གྱིས་མཛད་པ་ལྟར། ལྷའི་ང་རྒྱལ་བྱས་ཏེ།
རྡོར་དྲིལ་བྱིན་བརླབ་བྱས། ནང་མཆོད་སྔོན་འགྲོ་གཏོར་མ་བདག་བསྐྱེད་ཀྱི་་་་
མཆོད་པ་བྱིན་བརླབས་མཎྜལ་ཕུལ་ཏེ་གསོལ་བ་བཏབ་པ། རྡོ་རྗེ་སེམས་དཔའི་ས་
བསྒོམ་བཟླས། ཚོགས་ཞིང་སྤྱན་དྲངས་ཏེ་མཆོད་པ་ནས། དཀྱིལ་འཁོར་རྒྱ་་་་
མཆོག་གི་ཐིག་ལེ་ཆ་གཅིག་གདན་དེ་རྣམས་ཀྱི་སྟེང་དུ་ཆ་བཅུ་བདུན་དུ་གྱུར། དེ་
རྣམས་ཡོངས་སུ་གྱུར་པ་ལས། དབུས་སུ་ཧཱུཾ་ལས་རྡོ་རྗེ་ཧཱུྃ་གིས་མཚན་པ། ཤར་དུ་
ཀྱེ་ལས་འཁོར་ལོ་གླེས་མཚན་པ། ལྷོར་མ་ལས་རིན་པོ་ཆེས་མཚན་པ། ནུབ་ཏུ་མེ་
ལས་པདྨ་མེས་མཚན་པ། བྱང་དུ་ད་ལས་རལ་གྲི་དས་མཚན་པ། ཤར་སྒོར་ཡ་་་
• 34.



ལས་ཐོ་བ་ཡས་མཚན་པ། ལྷོ་སྒོར་ཙ་ལས་དབྱུག་པ་ཙས་མཚན་པ། ནུབ་སྒོར་ནི་
ལས་པདྨ་ནིས་མཚན་པ། བྱང་སྒོར་ར་ལས་རལ་གྲི་རས་མཚན་པ། ནང་གི་ཤར་
ལྷོ་ཛ་ལས་འཁོར་ལོ་ཛས་མཚན་པ། ལྷོ་ནུབ་ཏུ་ས་ལས་རྡོ་རྗེ་སས་མཚན་པ། ནུབ་
བྱང་དུ་དོ་ལས་པདྨ་དོས་མཚན་པ། བྱང་ཤར་དུ་རུ་ལས་རལ་གྲི་རུས་མཚན་པ།
ཕྱིའི་གྲ་བཞིར་ཎ་ཡོ་ཎི་རའི་ཡི་གེ་བཞི་སྟེ། ཡི་གེ་བཅུ་བདུན་དུ་གྱུར། ཡི་གེ་ཕྱི་མ་
བཞི་མ་གཏོགས་པ་རྣམས་ཡོངས་སུ་གྱུར་པ་ལས་དབུས་སུ་རང་ཉིད་དཔལ་རྡོ་རྗེ་་
འཇིགས་བྱེད། ཅེས་པ་ནས། ཕྱིའི་གྲ་བཞིའི་ཡི་གེ་བཞི་ཡོངས་སུ་གྱུར་པ་ལས།
མིའི་ཐོད་པ་བདུད་རྩིས་གང་བ་བཞིར་གྱུར། ཞེས་པའི་བར་དཀྱུས་བཞིན། ཆོ་་
ག་གསུམ་བསྐྱེད་ཀྱི་རིགས་པ་རྣམས་ལ་ས་བོན་རྣམས་ཕྱོགས་གཅིག་བཏོན། དེ་་
རྣམས་ཡོངས་སུ་གྱུར་པ་ལས། ཕྱག་མཚན་རྣམས་ཕྱོགས་གཅིག་ཏུ་བཏོན་པ་ལྷན་
ཐབས་གཞན་ནས་བཤད་པ་བཞིན་བྱས་ཀྱང་རུང་མོད། འོན་ཀྱང་ཕྱོགས་གཅིག་
འདོན་པ་འདི་བྱས་ན་དམིགས་རྣམ་གསལ་བ་ཡོད་པས་འདི་བྱའོ། །ལྷ་རྣམས་་་་
མངལ་ནས་འབྱིན་པ་ནི། ཨོ་ཧྲིལླི་ཝི་ཀྲི་ཏཱ་ན་ན་ཧཱུྃ་ཕཊ། གཙོ་བོ་ཡབ་ཡུམ་་་་་
བསྐུལ་དཔག་ཏུ་མེད་པར་གྱུར། ཡུམ་གྱི་བ་སྤུའི་སྒོ་ནས་ཕྱིར་འཕྲོས་ཏེ། ཕྱོགས་
བཅུར་གཤེགས། སེམས་ཅན་རྣམས་ཀྱི་ཞེ་སྡང་སྦྱངས། ཆོས་ཀྱི་དབྱིངས་ཀྱི་ཡེ་་་
ཤེས་ལ་བཀོད། སྤྲུལ་པ་རྣམས་གཅིག་འདུས་རང་དང་ཡུམ་ལ་ཐིམ་པར་གྱུར།
ཨོ་ཛི་ན་ཛིཀ་ཧཱུྃ་ཕཊ། གཏི་མུག་གཤིན་རྗེ་གཤེད་ཡབ་ཡུམ་བསྐུལ་དཔག་ཏུ་མེད་
པར་གྱུར། ཡུམ་གྱི་བ་སྤུའི་སྒོ་ནས་ཕྱིར་འཕྲོས་ཏེ། ཕྱོགས་བཅུར་གཤེགས།
སེམས་ཅན་རྣམས་ཀྱི་གཏི་མུག་སྦྱངས། མེ་ལོང་ལྟ་བུའི་ཡེ་ཤེས་བཀོད། སྤྲུལ་པ་
རྣམས་གཅིག་ཏུ་འདུས། ནང་གི་ཤར་དུ་འཁོད། དེས་གཞན་རྣམས་ལའང་རིགས་
འགྲེའོ། །དམ་ཚིག་གི་གཞལ་ཡས་ཁང་ལ་ཐིམ་པར་གྱུར། ཞེས་བརྗོད་ལ། ཨོཾ་
ཧིཤྲཱི་སོགས་ཀྱི་སྔགས་དང་ཕྱག་རྒྱ་བྱས་ནས། རང་གི་ཐུགས་ཀ་ནས་ཁྲོ་བོ་གཤིན་
• 3/5 •



རྗེ་གཤེད་ཕྱག་ན་ལྕགས་ཀྱུ་དང་ཞགས་པ་ཐོགས་པ་སྤྲོས་ཏེ། ཕྱོགས་སྐྱོང་རྣམས་་
ཀྱི་སྙིང་ཁ་ནས་ལྕགས་ཀྱུས་བཟུང་། མགྲིན་པ་ནས་ཞགས་པས་བཅིངས་ནས་་་་་
བཀུག་སྟེ། དཀྱིལ་འཁོར་གྱི་ཕྱིའི་ཕྱོགས་མཚམས་རྣམས་སུ་གནས་པ་ནི། ཤར་དུ་
དབང་པོ་དམར་སེར། ཞེས་པ་ནས། གྲུབ་པའི་བཅུད་ལེན་གྲུབ་པ་བཞིན་དུ་་་་
སྐད་ཅིག་གིས་རྡོ་རྗེ་འཇིགས་བྱེད་ཡུམ་དང་བཅས་པའི་སྐུར་བཞེངས་པའི་འཇིག་
རྟེན་དང་འཇིག་རྟེན་ལས་འདས་པའི་ལྷ་ཐམས་ཅད་ཀྱི་མིག་གཉིས་སུ་ཀླུ་སྤྱི་དང་་
འཁོར་ལོ་ལས་སྐྱེས་པའི། ཞེས་པ་ནས། ཐུགས་ཀའི་ཧཱུྃ་ལས་འོད་ཟེར་འཕྲོས།
རྡོ་རྗེ་གསུམ་གྱི་ལྷ་ཚོགས་སྤྱན་དྲངས། ནམ་མཁར་བཞུགས་པ་ལ། ཨོ་ཧིཏྠི་ཧ་་
ཞེས་པ་ནས། ཤཔྟ་ཨཱཿཧཱུྃ་གི་བར་གྱིས་མཆོད། ལྷ་རྣམས་ཀྱི་སྤྱི་བོའི་ཨོ་ལས་འོད་
ཟེར་འཕྲོས་ཏེ། སྐུ་རྡོ་རྗེའི་ལྷ་ཚོགས་སྤྱན་དྲངས། རང་གི་སྤྱི་བོར་ཐིམ་པར་གྱུར།
ཨོཾ་སརྦ་ཏ་ཐ་ག་ཏ་ཀཱ་ཡ་བཛྲ་སྭ་བྷ་ཝ་ཨདྨ་ཀོ་ཧཾ། ཞེས་བརྗོད་དེ་སྐུའི་ང་རྒྱལ་་་་
བཟུང༌། དེ་བཞིན་དུ་གསུང་དང་། ཐུགས་ལའང་རིགས་འགྲེའོ། །རང་གི་་་་་
ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་ནས་དཔལ་རྡོ་རྗེ་་་་
འཇིགས་བྱེད་ལྷ་བཅུ་གསུམ་གྱི་དཀྱིལ་འཁོར་རྟེན་དང་བརྟེན་པར་བཅས་པ་སྤྱན་
དྲངས། པུས་བཙུགས། གཡས་རྡོ་རྗེ་དང་བཅས་པའི་སྤོས་རིང་བཟུང་སྟེ། དྲིལ་
སྟབས་བྱས་ནས། ཞི་བའི་ཡེ་ཤེས་ཀྱིས་མཛད་པའི། འཇམ་དཔལ་རང་བཞིན་་་
ཆོས་རྣམས་ཀུན་གྱི་དངོས། ཞེས་སོགས་ཀྱིས་སྤྱན་འདྲེན་གྱི་ཚིག་བཅད་དབྱངས་
དང་བཅས་པའི། དབྱངས་མེད་ཀྱང་རུང་ལན་གསུམ་བརྗོད་ནས། ལྕགས་ཀྱུའི་
ཕྱག་རྒྱ་བྱས་ཏེ། ཨོ་ཧིཾཧབྷོ་སོགས་ཀྱི་སྔགས་བརྗོད་ནས། ཧཱིཏྟིའི་སྔགས་ལན་་་་
གཅིག་བརྗོད་དེ། ཕྱི་འབྲང་གི་བགེགས་བསྐྲད་པར་གྱུར། སྔར་ལྟར་མཆོད་པ་་་
ཕུལ་ནས། ཨོཾ་མུངྒ་ར་ཛ་ཞེས་སོགས་ཀྱི་སྔགས་དང་ཕྱག་རྒྱས་འགུག་གཞུག་ཅིང་་
དབང་དུ་བྱ། ཡང་ཐུགས་ཀའི་ཧཱུྃ་ལས་འོད་ཟེར་འཕྲོས། ཕྱོགས་བཅུ་ན་བཞུགས་
• 3ཏ6 •



པའི་རྒྱལ་བ་སྲས་དང་བཅས་པ་ཐམས་ཅད་སྤྱན་དྲངས། ཞེས་པ་ནས། དབང་་
གི་ལྷ་རྣམས་རང་ལ་ཐིམ་པར་གྱུར། ཞེས་པའི་བར་དཀྱུས་བཞིན་མཆོད་པ་བསང་
སྦྱང་སྔར་ཚར་བས། མཆོད་པ་འབུལ་བ་ནི། རང་ཉིད་གཙོ་བོ་ལས་མར་མེ་་་་་
གཅིག་ལས་གཉིས་ཆད་ཀྱི་ཚུལ་དུ་ཕྱེ་ནས། དཀྱིལ་འཁོར་གྱི་ཤར་སྒོའི་ཕྱི་རོལ་དུ་
གནས་པར་གྱུར། ཞི་བའི་ཡེ་ཤེས་ཀྱིས་བཤད་པ་ལྟར། རྒྱལ་བ་རྣམས་ནི་གཙང་
གྱུར་ཞིང་། ཞེས་སོགས་ཀྱིས་ཆུ་གཉིས་ཉེར་སྤྱོད་བཅས་པ་ཕུལ། ནང་མཆོད་་་་
བྱིན་བརླབ་བྱས་ནས། རྩ་བ་དང་བརྒྱུད་པའི་བླ་མ་ནས། གཞི་བདག་གཉུག་མར་
གནས་པ་རྣམས་འབུལ། རང་གི་ཐུགས་ཀའི་ཧཱུཾ་གི་འོད་ཟེར་གྱིས་ཕྱོགས་བཅུའི་་་
རྒྱལ་བ་ཐམས་ཅད་སྤྱན་དྲངས། རང་གི་ལུས་ལ་བཅུག དྭིཤྲཱི་ལ། ཨོཾ་ཨཱ༔ཧཱུྃ་་་
བཏགས་ནས། མཐེབ་སྲིན་གྱིས་བདུད་རྩི་རང་གི་ལྕེ་ཐོག་ཏུ་བཞག་པས། རང་་
གི་ལྗགས་ཧཱུྃ་ལས་བྱུང་བའི་རྡོ་རྗེ་དཀར་པོའི་འོད་ཟེར་གྱི་སྦུ་གུས་དྲངས་ནས་་་་་་་
ལོངས་སྤྱད་པས། ལུས་ལ་གནས་པའི་ལྷ་རྣམས་ཚིམས་པར་གྱུར། ཞེས་བརྗོད། །
རང་ཉིད་དཀྱིལ་འཁོར་གྱི་ནང་ཞུགས་གཙོ་བོ་དང་ཐ་མི་དད་པར་གྱུར། རང་གི་
གསང་གནས་མི་དམིགས་པའི་ངང་ལས་སོགས་མཁའ་གསང་བྱིན་གྱིས་བརླབས། །
གསང་འདུས་ཇི་ལྟ་བ་བཞིན་གྱི་གསང་བ་སྙོམས་འཇུག་གི་མཆོད་པ་དང་། དེ་ཁོ་
ན་ཉིད་ཀྱི་མཆོད་པ་བྱེད་དོ། །བསྟོད་པ་ནི། ཞི་བའི་ཡེ་ཤེས་ཀྱིས་བཤད་པ་ལྟར། །
འཇམ་དཔལ་མཁའ་ལས་བྱུང་བའི་གསེར་མདོག་ཅན། །ཞེས་པའམ། བསྡུ་ན། །
གཉིས་མེད་ཐུན་མོང་མ་ཡིན་ཁྱབ་པ་སྐུ། །ཞེས་སོགས་ཀྱིས་བསྟོད། དེ་ནས་་་་་
དཀྱུས་བཞིན་ལྷའི་རྣམ་པ་གསལ་བ་དང་། ང་རྒྱལ་བརྟན་པའི་རགས་པ་དང༌།
དེའི་རྗེས་སུ་སྟེང་གི་སྣ་རྩེ་དང་། འོག་གི་གསང་གནས་ཀྱི་སྣ་རྩེར་ཟླ་བའི་སྟེང་དུ་
རྡོ་རྗེ་སྔོན་པོ་ཡུངས་དཀར་གྱི་འབྲུ་ཚད་ཙམ་གྱི་ཆ་ལ་སེམས་བཟུང་ནས་བརྟན་པ་
ཐོབ་པ་ན། ཕྱག་མཚན་མང་པོ་སྤྲོ་བའི་ཕྲ་མོའི་རྣལ་འབྱོར་གཉིས་བསྒོམ་པར་བྱའོ།།
• 347 •



དེ་ཤིན་ཏུ་གལ་ཆེ་བས་དུས་ནམ་ཡང་མ་ཆག་པར་བསྒོམ་དགོས་སོ། །བསྒོམ་པས་
སྐྱོ་ན། དག་པ་དྲན་པར་བྱས་ཏེ། ཞལ་དགུ་ནི་གསུང་རབ་ཡན་ལག་དགུ། ཞེས་
སོགས་དག་པ་དྲན་པ་དང་། སྔགས་ཟློ་བ་སོགས་ནི་དཀྱུས་བཞིན་བྱའོ། །མཇུག་
ཐུན་གྱི་མཐའི་ཐུན་མཚམས་གཏོར་མ་འབུལ་བ་ནི། གཏོར་མ་ལ་ཁ་གཅིག་ནང་་
མཆོད་ཆུ་ཆང་བྲན་ནས་བྱིན་རླབས་བྱེད། འདི་ཡང་དཔལ་ལྡན་ས་སྐྱ་པའི་རྗེ་་་་
གོང་མ་རྣམས་ཀྱི་ཕྱག་ལེན་ཡིན་པར་འདོད་པ་ནི། རྗེ་གོང་མ་རྣམས་ཀྱི་ཐུགས་་་
བཞེད་ལ་འདི་ལས་ཐན་སྐྱེལ་ཆེ་བ་མེད་དེ། རྗེ་བཙུན་བསོད་ནམས་རྩེ་མོའི་ཀྱི་རྡོ་
རྗེར་དབང་ཆུར་གཏོར་མ་ལ་ཆང་དང་ཆུས་བྲན་ཞེས་པ་དང་། འཕགས་པ་རིན་
པོ་ཆེའི་གུར་མགོན་གྱི་བསྙེན་བསྒྲུབ་ཡན་ལག་བརྒྱད་པར་ཆང་ཆུས་སྦགས་པའི་་་་
གཏོར་མ་ཞེས་པ་རྣམས་ཀྱིས། དང་པོར་ཆང་དེར་རྗེས་ཆུ་བྲན་པར་བཤད་པའི་་
ཕྱིར་དང་། དོན་ལ་ཡང་ཐོག་མར་ཆང་བྲན་པ་ཐོབ་པ་ཡིན། སྡོམ་འབྱུང་ལས།
གཏོར་མ་མྱོས་བྱེད་མེད་པ་ལས། གང་ཡང་འགྲུབ་པར་མི་འགྱུར་རོ། །ཞེས་་་་་
གསུངས་པ་ལྟར། ཆང་གཏོར་རྫས་ཁྱད་པར་ཅན་ཡིན་པས། དང་པོར་གཏོར་་་
རྫས་ཀྱི་ཕྱིར་དུ་ཆང་བྲན། དེ་རྗེས་སུ་ཆུ་བྲན་ནས་གཏོར་མ་སྦྱངས་དགོས་ཏེ།
སམྦུ་ཊིར་ཉ་དང་ཤ་སོགས་བཟའ་བ་དང་། ཆང་དང་མྱོས་བྱེད་སྤྲོ་བ་དང་།
ཅེས་གཏོར་མའི་རྒྱུར་གསུངས། དེའི་རྗེས་སུ་ནང་མཆོད་བྲང་ནས་བྱིན་གྱིས་་་་
བརླབ་པར་བྱེད་པ་ཡང་སམྦུ་ཊིར། རྫས་ནི་འདི་དག་ཐམས་ཅད་ཀུན། །བདུད་
རྩི་ལྔ་ཡིས་སྦྱངས་པར་བྱ། །ཞེས་བཤད་པ་ཡིན། དེས་ན་ས་སྐྱ་པའི་རྗེ་བཙུན་་་་་
གོང་མ་རྡོ་རྗེ་འཆང་དང་དབྱེར་མེད་པ་རྣམས་དང་། ཐམས་ཅད་མཁྱེན་པ་བུ་་་
སྟོན་དང་། རྒྱལ་བ་ཙོང་ཁ་པ་ཆེན་པོ་ལ་སོགས་པ་དམ་པ་ཐམས་ཅད་ཀྱི་དགོངས་
པ་མཐར་ཐུག་པ་ཆང་ཆུ་ནང་མཆོད། ཅེས་པའི་རིམ་པ་འདི་བཞིན་ཡིན་པ་ལ།
དཔལ་ལྡན་ས་སྐྱ་པའི་ཐུན་མོང་མ་ཡིན་པའི་བསྟན་པའི་གཙོ་བོས་དག་བསྒྲུབ་པའི་
• 318 •



ཕྱིར་དུ། ནག་པོ་རྩ་ལག་རྣམས་ཀྱིས། ང་ས་སྐྱ་པའོ། ཞེས། བུ་ལྟར་རྫུས་ཏེ་་་་
རབས་གཅོད་པར་བྱེད་པ་དག་གིས་མི་འཚམ་པ་མང་པོ་ཞིག་བྱས་པར་སྣང་སྟེ། །
ད་ལམ་འདིར་སྐབས་སུ་མ་བབ་པས་དགག་གཞག་མ་བྱས་སོ། །གཏོར་མ་བྱིན་་་་
གྱིས་རླབས་པའི་རྗེས་སུ་མགྲོན་རྣམས་སྔར་བསྐྱེད་ཟིན་པས། འདིར་གསར་དུ་་་
བསྐྱེད་མི་དགོས་ལ། འཇིག་རྟེན་དང་འཇིག་རྟེན་ལས་འདས་པའི་མགྲོན་རྣམས་
ཀྱི་ལྗགས་ཧཱུྃ་ལས་བྱུང་བའི་རྡོ་རྗེ་རྩེ་གཅིག་པ་དཀར་པོའི་འོད་ཟེར་གྱི་སྦུ་གུས་་་་་་
དྲངས་ཏེ་གསལ་བར་གྱུར་ཞེས། དཀྱུས་བཞིན་དུ་གཏོར་མ་ཕུལ། དེའི་རྗེས་སུ་་
བཀའ་སྡོད་དམ་ཅན་ཆོས་རྒྱལ་ལ་གཏོར་མ་འབུལ་བ་ཡང་དཀྱུས་བཞིན་དུ་བྱས། །
མཇུག་ཏུ་མཆོད་བསྟོད་བསྡུས་པ་གཅིག་བྱས་ནས། དུར་ཁྲོད་བསྲུང་འཁོར་དང་
བཅས་པ་གཞལ་ཡས་ཁང་ལ་ཐིམ་ཞེས་པ་ནས། ན་ད་ཡང་འོད་གསལ་དུ་ཐིམ་་་
པར་གྱུར། དེའི་ངང་ལས་རང་ཉིད་འཇིགས་བྱེད་ཞལ་གཅིག་ཕྱག་གཉིས་པའི་ང་
རྒྱལ་དུ་ལངས་ནས་ཐུན་མཚམས་ཀྱི་བྱ་བ་ཐམས་ཅད་འཇུག་པར་བྱའོ། །སྔར་་་་་
བཤད་པ་འདི་ནི་བདག་མདུན་ཐ་མི་དད་དུ་སྒོམ་པའི་དཀྱིལ་འཁོར་བའི་ལྷ་ཚོགས་
དང༌། གཏོར་མགྲོན་གྱི་ལྷ་གཉིས་ཐ་མི་དད་པའི་ལུགས་བཅུ་གསུམ་མ་གསུམ་་་་
དཀྱིལ་ཆོག་དང་མཐུན་པའི་སྒོམ་ཚུལ་ནི་སྔར་བཤད་པ་འདི་ཁོ་ན་ལྟར་ཡིན་ལ།
དཔལ་འཛིན་གྱི་དགོངས་པའང་འདི་ཉིད་ཡིན་ནོ། རྗེ་རིན་པོ་ཆེས་འཇིགས་བྱེད་
དཔའ་གཅིག་པའི་མངོན་རྟོགས་དང༌། བཅུ་གསུམ་མའི་མངོན་རྟོགས་འདི་་་་་
བཀོད་པ་ནི། གྲུབ་ཆེན་ལ་ལི་ཏ་བཛྲ་གྱི་ལུགས། བསྒོམ་པའི་དཀྱིལ་འཁོར་པ་་་་
དང་། གཏོར་མགྲོན་གྱི་ལྷ་གཉིས་ཐ་དད་དུ་བཞེད་པའི་ལུགས་དེ་ཚིག་ཟིན་ལ་་་
བཀོད་པ་ཡིན་ནོ། དེས་བསྙེན་པའི་སྐབས་ཀྱི་མངོན་རྟོགས་སྒོམ་ཚུལ་བཤད་ཟིན་
གཉིས་པ་དཀྱིལ་འཁོར་སྒྲུབ་མཆོད་སོགས་ཀྱི་ཚེ་བསྒོམ་ཚུལ་ལ།
སྤྱིར་་་་་
• 3:19 •



བདག་མདུན་ཐ་དད་དུ་བསྒོམ་པ་ལ། ཐ་མི་དད་དུ་བསྒོམ་པའི་ལུགས་གཉིས་སུ་
གྲངས་ངེས་འདུག་ལ། དེའི་ནང་ནས་འདིར་གྲུབ་ཆེན་དཔལ་འཛིན་གྱི་ལུགས་ལ།
བདག་མདུན་ཐ་མི་དད་དུ་བསྒོམ་པའི་ལུགས་ཡིན་ལ། ཐ་མི་དད་དུ་སྒོམ་པ་་་་་
ལའང་། གསང་འདུས་འཕགས་ལུགས་ལ་མཛད་པ་ལྟར་བདག་བསྐྱེད་རྫོགས་་་་
པར་བསྒོམ། གཙོ་བོ་ཡབ་ཡུམ་མ་བསྡུས་པར་མདུན་བསྐྱེད་དཀྱིལ་འཁོར་བསང་
སྦྱང་བྱས། གཞལ་ཡས་ཁང་བསྐྱེད་ཚར་བའི་རྗེས་སུ། གཙོ་བོ་ཡབ་ཡུམ་གྱི་་་་
རྒྱལ་གྱིས་མདུན་བསྐྱེད་ཀྱི་རྡུལ་མཚོན་སོགས་དཀྱིལ་འཁོར་དེའི་དབུས་སུ་ཕྱིན་ནས།
རྡུལ་མཚོན་སོགས་ཀྱི་དཀྱིལ་འཁོར་གྱི་གཙོ་བོ་དང་དབྱེར་མེད་དུ་སྒོམ་པར་བྱེད་པ་
དེ། བདག་མདུན་ཐ་མི་དད་ཀྱི་ཕྱོགས་གཅིག་ཡིན་ལ། གྲུབ་ཆེན་དཔལ་འཛིན་་་་
གྱི་ལུགས་ལ་བདག་མདུན་བསྲེ་བ་འདུལ་པའི་དེ་དང་མི་འདྲ་བར། དང་པོར་་་་་
མངོན་རྟོགས་སྒོམ་པའི་དུས་སུ་ཚོགས་ཞིང་མཆོད་པ་སོགས་བྱས་ནས། དེའི་རྗེས་
སུ་རྡུལ་མཚོན་སོགས་ཀྱི་དཀྱིལ་འཁོར་སྟོང་པར་སྦྱངས། སྟོང་པའི་ངང་ལས་་་་་
འབྱུང་བ་རིམ་བརྩེགས་སོགས་བསྐྱེད་པ་ནས། བདག་མདུན་བསྲེ་བ་ཡིན་པས།
ལུགས་འདི་ལ་མངོན་རྟོགས་སྒོམ་ཐབས་གཅིག་གིས་བདག་མདུན་གཉིས་ཀ་ཆོག་་
པ་ཡིན་པས། ད་ལྟ་ལྷན་ཐབས་བྱེད་པ་མང་པོས་མངོན་རྟོགས་དཀྱུས་བཞིན་་་་་
བསྒོམས་ནས། མཇུག་ཉེར་བསྡུ་བྱེད་པའི་ཚེའང་། ན་ད་ཡང་འོད་གསལ་དུ་ཐིམ་
པར་གྱུར་ཞེས་བསྡུས་ནས། དེའི་ངང་ལས་རང་ཉིད་འཇིགས་བྱེད་ཞལ་གཅིག་་་་
ཕྱག་གཉིས་པའི་རྣམ་པར་གྱུར། ཞེས་ཞལ་གཅིག་ཕྱག་གཉིས་པའི་ང་རྒྱལ་གྱིས་་་
ལངས་ཏེ། མདུན་བསྐྱེད་ཀྱི་རྡུལ་མཚོན་སོགས་ཀྱི་དཀྱིལ་འཁོར་བསང་སྦྱང་ནས་
རྟེན་དང་བརྟེན་པའི་དཀྱིལ་འཁོར་སྒྲུབ་པར་བྱེད་པ་ནི་བདག་མདུན་ཐ་དད་ཀྱི་་་
ཕྱོགས་ཁོ་ན་ཡིན་ལ། ཐ་དད་དང་ཐ་མི་དད་ཀྱི་ཤན་མ་ཕྱེ་ཅིང་། ཐ་མི་དད་དུ་
འདོད་པ་ཡིན་ནའང་། བདག་མདུན་བསྲེ་བའི་མཚམས་ཡང་གཏན་ནས་མ་ཟིན་
• 350 •



འདུག་ཅིང༌། བདག་མདུན་ཐ་དད་དུ་འདོད་ནས་བཀོད་པ་ཡིན་ན། བདག་་་་
མདུན་ཐ་དད་དུ་སྒྲུབ་ལུགས་སུ་སོང་མོད། འདི་ནི་གྲུབ་ཆེན་དཔལ་འཛིན་དང༌། །
རྗེ་རིན་པོ་ཆེ་གཉིས་ལ་གྱ་ཚོམ་དུ་རྒོལ་བའི་སྙིང་ཁམས་ཅན་ནི། དཀྱིལ་ཆོག་དེ་་་
ཉིད་ཀྱི་དགོངས་པ་བསྣུབ་པར་བྱེད་པ་འབིག་ཕྱིར་དུ་འོངས་པའི་བདུད་ཀྱི་ཕོ་ཉའོ། །
དེས་ན་གྲུབ་ཆེན་དཔལ་འཛིན་དང༌། རྗེ་རིན་པོ་ཆེ་ཉིད་ཀྱི་དཀྱིལ་ཆོག་གི་ཚིག་་་
རིས་དང་། དགོངས་པ་རྨ་མེད་པ་བདག་མདུན་ཐ་མི་དད་དུ་སྒྲུབ་ལུགས་ནི། ད་
འདི་ལྟ་སྟེ་གོང་དུ་བཤད་པ་ལྟར། རྡོར་དྲིལ་བཟུང་བ་ནས་ཚོགས་ཞིང་། མཆོད་
བསྟོད། སྡོམ་པ་བཟུང་བ་སོགས་ཚད་མེད་བཞི་བསྒོམ་པའི་སྐབས་འདིར། བུམ་
པ་སྒྲུབ་ན་ཡང་དཀྱིལ་ཆོག་ནས་བཤད་པ་ལྟར་ཚང་བར་བྱས་ལ། ལས་བུམ་གྱི་ཆུ་
དང་། ཧཱིཏྟིའི་སྔགས་ཀྱིས་རྡུལ་མཚོན་ལ་སོགས་པའི་དཀྱིལ་འཁོར་ལ་གཏོར་ཏེ་
བསངས། ཡང་བུམ་པ་འདིར་མི་སྒྲུབ་ན། མཆོད་བསྟོད་ཚར་བ་དང་། ཕྱི་རོལ་
པ་གཏོང་བའི་བར་དུ་སྒྲུབ་ནའང་ཁྱད་པར་མེད་པས། འོག་ཏུ་སྒྲུབ་ན་འདིར་་་་་
ནང་མཆོད་དང་ལས་སྔགས་ཀྱིས་དཀྱིལ་འཁོར་བསངས། ཤུནྱ་ཏཱ་ལ་སོགས་པ་་་་
སྔགས་གཉིས་བརྗོད་ནས། རྡུལ་མཚོན་ལ་སོགས་པའི་དཀྱིལ་འཁོར་སྟོང་པར་་་་་
སྒོམ་པ་ནས་བཟུང་སྟེ། དུར་ཁྲོད་རྣམས་ཀྱིས་བསྐོར་བའི་གཞལ་ཡས་ཁང་གི་ནང་
གི་རེའུ་མིག་དགུ་པའི་དབུས་སུ་ཞེས་པའི་བར་སྒོམ་པའི་ཚེ། རས་བྲིས་སམ།
རྡུལ་མཚོན་གྱི་དཀྱིལ་འཁོར་བློས་བསླངས་ཏེ་སྒོམ་པ་ཡིན་ལ། ཡཾ་ལས་རླུང་གི་་་་
དཀྱིལ་འཁོར་ཞེས་པ་མན་ཆད་བློས་སླངས་པ། དེའི་དབུས་སུ་དམིགས་ནས་སྒོམ་
པ་ནས་བཟུང་སྟེ། གཏི་མུག་གཤིན་རྗེ་གཤེད་ཡབ་ཡུམ་བསྐུལ་དཔག་ཏུ་མེད་པར་
གྱུར། ཡུམ་གྱི་བ་སྤུའི་སྒོ་ནས་ཕྱིར་འཕྲོས། ཕྱོགས་བཅུར་གཤེགས། སེམས་ཅན་
རྣམས་ཀྱི་གཏི་མུག་སྦྱངས། མེ་ལོང་ལྟ་བུའི་ཡེ་ཤེས་ལ་བཀོད། སྤྲུལ་པ་རྣམས་་་
གཅིག་ཏུ་འདུས། ཞེས་པའི་བར་གོང་གི་བསྙེན་པའི་སྐབས་སུ་བཤད་པ་ལྟར་ལ་་
• 35] •



ནང་གི་ཤར་དུ་འཁོད། མཚན་མ་དང་ངོ་བོ་དབྱེར་མེད་གྱུར། ཞེས་བརྗོད་ཅིང་།
དོན་དུ་ནི། ལྷོར་འཁོད། མཚན་མ་དང་ངོ་བོ་དབྱེར་མེད་དུ་གྱུར། ཞེས་པ་ནས།
ཕྱིའི་གྲ་བཞིར་འཁོད། མཚན་མ་དང་ངོ་བོ་དབྱེར་མེད་དུ་གྱུར། ཞེས་པའི་བར་
ངག་འདོན་ཙམ་སྤོས་ནས་དམིགས་པ་ཡང་རང་རང་གི་གདན་སོགས་ཀྱི་སྟེང་ན།
མཚན་མ་མཚོན་དཔུང་ཡོད་དམ་ས་བོན་གྱི་ཡི་གེའམ། ཕྱག་མཚན་སྐུའི་རྣམ་པ་་
གང་ཡོད་ཀྱང་དེ་དང་དབྱེར་མེད་དུ་འདྲེས་ནས་ལྷ་སྐུ་ཞལ་ཕྱག་གི་རྣམ་པ་ཅན་དུ་
བཞུགས་པར་བསྒོམ་མོ། འདི་ནས་བརྩམས་ཏེ་བཟླས་པ་རྫོགས་ཀྱི་བར། གོང་གི་
བསྙེན་པའི་སྐབས་སུ་བཤད་པ་བཞིན་བྱས་ལ། བུམ་པ་གོང་དུ་མ་བསྒྲུབ་པར། །
འདིར་སྒྲུབ་ན་བུམ་པ་བསྐྱེད་ཆོག་བཟླས་པ་སོགས་ཐམས་ཅད་རྫོགས་ནས། ནང་
དུ་འཇིག་རྟེན་དང་འཇིག་རྟེན་ལས་འདས་པའི་ལྷ་ལ་གཏོར་མ་ཕུལ་ནས། ཕུར་
བུའི་ལྷ་ལ་ཉིན་རེ་བཞིན་གཏོར་འབུལ་དགོས་པས། དེ་ཡང་སྐབས་འདིར་བྱས་ན།
འཇུག་པ་བདེ་བས་སྐབས་འདིར་འབུལ་ལོ། ཕྱི་རོལ་པ་མན་ཆད་དཀྱིལ་ཆོག་ན་་
ཡོད་པའི་དཀྱུས་བཞིན་བྱ། འདིར་གོང་དུ་མཆོད་པ་འབུལ་བའི་སྐབས་སུ། ཆུ་་
གཉིས་ཉེར་སྤྱོད་དང་བཅས་པ་འབུལ་བ་རྗེ་རང་ཉིད་ཀྱི་དཀྱིལ་ཆོག་ཏུ་བཀོད་པའི་
ཚིགས་བཅས་སོགས་ཀྱིས་འབུལ་བ་བྱུང་ན་ལེགས། གོང་དུ་བཤད་པའི་སྟེང་དུ་་་
འདོད་ཡོན་ལྔ། རྒྱལ་སྲིད་སྣ་བདུན། མཆོད་པ་རྣམས་ཀྱི་མཇུག་ཏུ་གོས་བཟང་།
རྒྱལ་མཚན། གདུགས། བུམ་པ་འབུལ་བ། ཕྱག་འབུལ་བ། མཆོད་པའི་་་་་་
རྒྱལ་འཛིན་པ། རྒྱུན་བཤགས། སྡོམ་པ་འཛིན་པ་གསང་འདུས་ཇི་བཞིན་དུ་བྱས།
དེ་ནས་བསྟོད་པ་དང་བཟླས་པ་སོགས་བྱའོ། །དེ་ཙམ་མ་ནུས་ན། ཕྱི་མཆོད། །
ནང་མཆོད་གསང་བ་སྙོམས་འཇུག་གི་མཆོད་པ་བྱ། དེའི་རྗེས་ལ་བསྟོད་པ་བཟླས་
པ་སོགས་བྱས་ན་ཡང་རུང་ངོ༌། །
གསུམ་པ་དྲུག་བཅུ་མ་སོགས་བྱེད་པའི་ཚེ་མངོན་རྟོགས་བསྒོམ་པ་ནི། སྤྱིར་
• 352 •



རང་དགའ་བའི་དུས་སུ་དྲུག་བཅུ་མ་གཏོང་པ་འདི་ནི། ནང་དུ་འཇིག་རྟེན་པའི་
གཏོར་མ་གཏོང་བའི་ཚེ། དྲུག་བཅུ་མ་བཤམ་ཚུལ་ལྟར་བཤམས་ནས་བསྔོས་པས་
ཆོག་པས། བསྔོ་ཚུལ་དེ་ལྟར་བྱས། དེའི་རྗེས་སུ་ཆོས་རྒྱལ་གྱི་གཏོར་མ་ཕུལ་ནས།
ཕྱི་རོལ་གྲོང་གི་མཐར་སྐྱེལ་དུ་འགྲོ་བ་ཙམ་མ་གཏོགས་པའི་སྒོམ་ཚུལ་ལོགས་སུ་མེད།
གཞན་བྱོལ་ཁ་བཟློག་པ་སོགས་ཀྱི་ཕྱིར་རྒྱས་པར་བྱེད་ན། བདག་བསྐྱེད་བསྙེན་་་
པའི་སྐབས་ལྟར་རྫོགས་པར་བསྒོམ། ཉེར་བསྡུ་མ་བྱས་པར་ཁང་པའི་ཕྱིའམ་ནང་
དུའང་རུང་སྟེ། ས་སྟེགས་སོགས་གྲུ་བཞི་པ་ཁྲུ་དོ་ལས་རྒྱ་མི་ཆུང་བ་བྱས་ཏེ། དེ་
ལ་ཐིག་གྲུ་བཞི་རུ་བཏབ་པའི་ནང་དུ་ཆོས་འབྱུང་ཟུར་གསུམ་པ་རྩེ་མོ་རང་ལ་་་་་་
བསྟན་པ་བྲིས། དེའི་ཕྱི་ལ་ཡང་སོར་བཞིའི་བར་དུ་བཞག་པའི་ཕྱིར་སྔར་ལྟར་་་་་
ཟུར་གསུམ་བཏབ། དེ་གཉིས་ཀྱི་བར་ལ་མཚོན་དཀར་པོ་དགྱེ། ནང་ལ་ཚོན་་་་་
དམར་སྐྱ་དགྱེ། ཆོས་འབྱུང་གིས་མ་ནོན་པའི་གྲུ་བཞིའི་ནང་ལ་ཚོན་མ་དགྱེ་ཡང་
རུང་། འགྱེད་ན་ཚོན་དཀར་པོ་འགྱེད་པར་བྱའོ། །ཆོས་འབྱུང་གིས་ནང་གི་་་་
དབུས་སུ་ཆོས་འབྱུང་གི་རེ་ཁ་ལ་ཅུང་ཟད་མ་རེག་པའི་ནང་དུ་ཟླུམ་པོ་གཅིག་་་་་་
བསྐོར། དེའི་ཡང་ནང་དུ་ཁོ་རང་ལ་ཆ་བཞག་པའི་ཆ་ཕྲན་གཅིག་ཙམ་གྱི་ནང་དུ་
ཟླུམ་པོ་གཅིག་བསྐོར། དེའི་ནང་དུ་ཡང་ཁོ་རང་ལ་ཆ་བཞག་པའི་ཆ་ཕྲན་གཅིག་
ཙམ་གྱི་ནང་དུ་ཟླུམ་པོ་གཅིག་བསྐོར། དེའི་ནང་དུ་ལེ་ཚོ་དགུ་བཅུ་དེ་ཟླུམ་པོ་ཕྱི་་
མ་དང་། ལེ་ཚོ་དགུ་པའི་བར་གྱི་རྣམ་བུ་རྣམས་གཞི་སྔོན་པོ་ལ་རྡོ་རྗེ་བྲིས་ལ། ལེ་
ཚོ་དགུ་པའི་དབུས་སུ་སྔོན་པོ། ཤར་དཀར། ལྷོ་སེར། ནུབ་དམར། བྱང་ལྗང་།
ལྷ་མཚན་འགོད་པ་ནི། ལུགས་གསུམ་ཡོད་པ་ལ། རང་ལུགས་ནི། དབུས་སུ་་་་
གཙོ་བོ་ཡབ་ཡུམ། ཤར་ལ་སོགས་པ་ཕྱོགས་བཞིའི་ནང་དུ་གཏི་མུག་གཤིན་རྗེ་་་་
གཤེད་ལ་སོགས་པ་བཞི་དང་། བཞི་པོ་དེའི་ཕྱིར་ཐོ་བ་གཤིན་རྗེ་གཤེད་ལ་སོགས་
པ་སྒོ་བ་བཞི་དང་། མཚམས་བཞིའི་ནང་དུ་ཙ་ཙི་ཀ་ལ་སོགས་པ་བཞི་དང་།
• 353 •



དེའི་རྒྱབ་བཞིར་ཐོད་པ་བཞིའི་མཚན་རྣམས་ཚོན་སྤུངས་བྱ། ཕྱོགས་སྐྱོང་བཅུའི་
མཚན་མ་ནི། ཕྱོགས་མཚམས་ན་གནས་པ་རྣམས་ལེ་ཚོ་དགུ་པའི་ཐོ་བ་གཤིན་རྗེ་
གཤེད་ལ་སོགས་པའི་ཕྱི་རོལ་གྱི་གནས་རྣམས་སུ་འགོད། ཐགས་བཟང་རིས་ལྷོ་་་
ནུབ་ཀྱི་ལེ་ཚོ། རླུང་ལྷ་ནུབ་བྱང་གི་ལེ་ཚོ། ཚངས་པ་ཤར་གྱི་ལེ་ཚོ། ས་ལྷ་ནུབ་་
ཀྱི་ལེ་ཚོར། ཉི་མ་དང་ཟླ་བ་ཤར་གྱི་ལེ་ཚོར་འགོད་པས། ཟླ་བ་ཤར་དང་ཉི་མ་་་
ནུབ་ཀྱི་ལེ་ཚོར་འགོད་པ་གང་བདེ་བྱའོ། །ཁ་ཅིག་ལེ་ཚོ་དགུ་པའི་དབུས་ཀྱི་ལེ་་་་
ཚོར་བཅུ་གསུམ་ཐོད་པ་དང་བཅས་པའི་མཚན་མ་འགོད། ཕྱོགས་མཚམས་ཀྱི་ལེ་
ཚོ་རྣམས་ལ་ཕྱོགས་སྐྱོང་རྣམས་ཀྱི་མཚན་མ་འགོད། ཁ་ཅིག་ལོ་ཚེ་དགུ་ལ་ལྷ་བཅུ་
གསུམ་ཐོད་པ་དང་བཅས་པའི་མཚན་མ་འགོད་ནས། ཕྱོགས་སྐྱོང་རྣམས་ལེ་ཚོ་་་
དགུ་པའི་ཕྱི་རོལ་ཆོས་འབྱུང་གི་ནང་དུ་འགོད་པར་བྱེད་དོ། །ས་སྟེགས་ཀྱི་ཕྱི་རོལ་
གྱི་ཕྱོགས་གཡོན་དུ་གྲུ་གསུམ་ཅི་ཙམ་འཚམ་པ་གཅིག་གི་ཐིག་སྔར་ལྟར་བཏབ། །
ཁྱད་པར་རྩེ་མོ་ཕྱིར་ལ་བསྟན་པ་ལ་ནང་ཚོན་ནག་པོ་འགྱེས། མཐའི་རེ་ཁ་གཉིས་
བར་དཀར་པོ་བྱས་ལ། དེའི་ཕྱི་རོལ་དུ་མེ་རིས་རྩེ་མོ་ཕྱིར་བསྟན་པ་དང་བཅས་པ་
བྲིས། དེའི་དབུས་སུ་ཉི་གདན་གྱི་སྟེང་དུ་ཆོས་ཀྱི་རྒྱལ་པོའི་མཚན་མ་ཚོན་སྤུང་་་་་
བྱས་ལ། དེའི་སྟེང་དུ་མན་ཇི་བཞག དེའི་སྟེང་དུ་དམ་ཅན་ཆོས་ཀྱི་རྒྱལ་པོའི་་་
གཏོར་མ་ཟུར་གསུམ་ཤ་དམར་སོགས་ཀྱི་རྒྱན་གྱིས་བརྒྱན་པ། ཤིན་ཏུ་དྲག་པོ་་་་
བྱེད་ན་ཟུར་རེ་རེ་ཡང་གསུམ་གསུམ་དུ་བཤགས་ཏེ་བྱ། ཆོས་འབྱུང་གི་ཕྱི་རོལ་ལ་
མེ་རིས་འབྲི་བ་སོགས་ཕྱག་ལེན་ལ་བྱེད་མཁན་འདུག་པ་ནི། ཤིན་ཏུ་མི་རིགས་ཏེ།
ཆོས་འབྱུང་ལས་མེ་སྐྱེ་བ་ཡང་མ་ཡིན། ཆོས་འབྱུང་གི་ཕྱི་རོལ་རྡོ་རྗེར་མེ་རིས་ལ་་
སོགས་པའི་བསྲུང་འཁོར་སྒོམ་དོན་བྲི་བྱ་གང་ཡང་མེད་པའི་ཕྱིར་རོ། །དེས་ན་ཆོས་
འབྱུང་གཙང་མར་བྱའོ། །ཆོས་འབྱུང་གི་གཡས་སུ་མན་ཇི་ལ་སོགས་པ་བསྒྲིགས་་
པའི་སྟེང་དུ་ཡིད་དམ་དང་། ཡེ་ཤེས་མགོན་པོ་ལ་སོགས་པའི་གཏོར་མའི་སྐབས་
• 35A •



དང་མཐུན་པ་སླ་ཆོས་སུ་མ་སོང་བར་བཤམས། ཆོས་འབྱུང་གི་ཕྱི་རོལ་གྱི་སྟེགས་
བུ་གྲུ་བཞི་ཆོས་འབྱུང་གིས་མ་ནོན་པའི་ས་རྣམས་ལ། ཆུ་གཉིས་ཉེར་སྤྱོད་ལ་་་་་
སོགས་པའི་མཆོད་པ་རྣམས་བཀོད་པ་ལེགས་པར་བཤམས། གཞན་ཡང་དུང་ལ་
སོགས་པའི་རོལ་མོ། འཕྱར་དར་དང་རྒྱབ་དམག་གོ་མཚོན་དང་ལྡན་པ་རྣམས་སྟ་
གོན་བྱ། དེ་ནས་རྣལ་འབྱོར་པ་རྣམས་ཆོས་འབྱུང་ལ་ཞལ་ཕྱོགས་པར་སྟན་བདེ་་
བ་ལ་འདུག་སྟེ། རྡོར་དྲིལ་ཅང་ཏེའུ། ནང་མཆོད་སོགས་ཚུལ་དང་མཐུན་པར་་
མདུན་དུ་བཀོད། དེ་ནས་རྣལ་འབྱོར་ལ་འཇུག་པ་ནི། སྔར་བདག་བསྐྱེད་བསྒོམ་
པའི་རྒྱུན་ཡོད་ན་དེས་ཆོག མེད་ན་བསྙེན་པའི་སྐབས་སུ་བཤད་པ་ལྟར། རྡོར་་
དྲིལ་འཛིན་པ་ནས་བརྩམས་ཏེ། ཕྱོགས་སྐྱོང་བསྐྱེད་ཆོག་མ་གཏོགས་བཟླས་པ་་་
རྫོགས་ཀྱི་བར་བྱས། ཧཱིཏྟིའི་སྔགས་དང་། ནང་མཆོད་ཀྱིས་ཆོས་འབྱུང་སོགས་
དཀྱིལ་འཁོར་གཉིས་ཀ་བསང། ཤུ་ནྱ་ཏའི་སྔགས་ཀྱིས་སྐོང་པར་སྦྱངས། སྟོང་་་
པའི་ངང་ལས་མདུན་དུ་ཞིག་གིས་ཆོས་འབྱུང་དཀར་པོ་ཟུར་གསུམ་པ་གདེངས་ཀ་
ཆེ་བ་གྱེན་དུ་ཕྱོགས་ཤིང་། རྩེ་མོ་ཕྲ་བ་ཐུར་དུ་ཟུག་པའི་ནང་དུ་རྡོ་རྗེ་འཇིགས་་་་
བྱེད་ལྷ་བཅུ་གསུམ་གདན་དང་བཅས་པ་གྲུབ་པར་གྱུར་པ་ནི། དབུས་སུ་དཔལ་་
རྡོ་རྗེ་འཇིགས་བྱེད་སྐུ་མདོག་མཐིང་ནག་ཞེས་པ་ནས། ཕྱིའི་གྲ་བཞིར་ཐོད་པ་་་
བདུད་རྩིས་གང་བ་བཞིར་གྱུར། ཞེས་པའི་བར་སྐུ་མདོག་ཕྱག་མཚན་སོགས་་་་་
རྫོགས་པར་གསལ་བཏབ། རང་གི་ཐུགས་ཀ་ནས་ཁྲོ་བོ་གཤིན་རྗེ་གཤེད་བཀུག་་་
ནས། རྡོ་རྗེ་འཇིགས་བྱེད་ཡུམ་དང་བཅས་པའི་སྐུར་བཞེངས་པར་གྱུར། གཙོ་
འཁོར་ཐམས་ཅད་ཀྱི་མིག་གཉིས་སུ་སྤྱི་ཀཱི། སྣ་བ་གཉིས་སུ་ཛི་ཛི། ཞེས་པ་ནས།
སྤྱི་བོར་སྐུ་རྡོ་རྗེ་ཨོ། ཞེས་པའི་བར་གྱི་ཡི་གེ་ཙམ་འགོད། རང་གི་ཐུགས་ཀའི་ཧཱུྃ་
ལས་འོད་ཟེར་འཕྲོས། རྡོ་རྗེ་འཇིགས་བྱེད་ལྷ་བཅུ་གསུམ་གྱི་དཀྱིལ་འཁོར་སྤྱན་་་
དྲངས། ཞེས་པ་ནས། མཆོད་བསྟོད་རྫོགས་པའི་བར་དཀྱིལ་འཁོར་སྒྲུབ་མཆོད་
• 355 •



ལྟར་བྱ། ལས་གཤིན་གྱི་བསྐྱེད་ཆོག གཏོར་ཆོག་རྒྱས་པ་ལྟར་བྱེད་ན། སྔོན་ལ་
ལས་གཤིན་འཁོར་བཅས་ཀྱི་བསྐྱེད་ཆོག་མཆོད་པ་སོགས་བྱ། དེ་ནས་དྲུག་བཅུ་མ་
བཏང་། དེ་ནས་ལས་གཤིན་གྱི་བསྐུལ་བྱས་ནས་གཏོར་མ་འདེགས། ལས་གཤིན་
བསྐྱེད་ཆོག་བསྡུས་པ་སྒྲུབ་ཐབས་ཀྱི་གཤམ་དུ་བཀོད་པ་འདི་ཙམ་ལས་མི་བྱེད་ན།
དྲུག་བཅུ་མ་སྔོན་ལ་བཏང་། ཆོས་རྒྱལ་གྱི་བསྐྱེད་ཆོག་རྗེས་ལ་བྱེད། མདོ་ན་དྲུག་
བཅུ་མ་ཐོང་ན་ཡུན་རིང་མ་ཐོགས་པར་གཏོར་མ་འདེགས་པ་གནད་ཆེ་བ་ཡིན།
དྲུག་བཅུ་མའི་གཏོར་མའི་ཕྱག་ལེན་ནི། གཏོར་ཐེབ་ལྔ་གཏོར་སྟེགས་ཀྱི་སྟེང་དུ་་་
བཞག དང་པོ་རུ་ཆུ་གཙང་གི་བཤལ་ཆུ་བླུག འོག་མ་བཞིར་གཏོར་མ་ཟུར་་་་་
གསུམ་པའི་ཟན་ལེབ་གསུམ་པ་རེ་བཞག །ཆང་དང་ཁྲག་འདྲེས་པའི་ཨགྷོ་བཞག་
པ་དེ་ནས་གཏོར་མ་ལ་བྲན། སྒྲུབ་ཐབས་ནས་བཤད་པ་ལྟར་བྱིན་རླབས་རྒྱས་་་་་
པར་བྱ། ཕྱོགས་སྐྱོང་རྣམས་ཀྱི་ལྗགས་འོད་ཟེར་གྱི་སྦུ་གུའི་རྣམ་པ་ཅན་གྱིས་་་་
དྲངས་ཏེ་གསོལ་བར་བསམ་སྟེ། །ཨོཾ་བྷུ་ཙ་ར་ན། སོགས་ཀྱི་སྔགས་ལན་བཞི་་་་་
བརྗོད་དེ། དེ་ནས་ད་ཤ་དི་ཀ་སོགས་པའི་ཉེར་སྤྱོད་དང༌། ནང་མཆོད་ཕུལ།
བཅོམ་ལྡན་ཆོས་རྗེ་འཇམ་དབྱངས་སྤྱན་ལམ་དུ། །ཞེས་སོགས་ཀྱི་བསྟོད་པ་དང་།
རྣལ་འབྱོར་པ་བདག་ཅག་འཁོར་དང་བཅས་པ་རྣམས་ལ་གནོད་ཅིང་འཚེ་བར་་་་
བྱེད་པའི་ནད་དང་གདོན་དང་རིམས་ལ་སོགས་པ་བཀྲ་མི་ཤིས་པ་ཐམས་ཅད་མཱ་་
ར་ཡ་ཕཊ། ཅེས་བརྗོད་དེ། ཐལ་མོ་བརྡབ་པ་དང་མཉམ་དུ་གཏོར་མ་སླ་ང་ལ་་
སོགས་པའི་ནང་དུ་བླུག ཕྱི་མ་རྣམས་ལ་ཡང་བྱིན་རླབས་རྒྱས་པ་བྱུང་ན་རབ། །
མ་བྱུང་ནའང་ཡི་དམ་གྱི་རྩ་སྔགས་ཙམ་གྱིས་བྱིན་གྱིས་བརླབས། གཞན་རྣམས་་་
སྔར་ལྟར་ལན་བཅུ་དྲུག་གི་བར་དུ་བྱེད་པ་ཡིན་ནོ། །གཏོར་མ་སྐྱེལ་བ་ལ་ཡང་་་་་
ཁྱད་པར་པའི་དམིགས་བསལ་མེད་ན། གནས་ཀྱི་ལྷོ་ཕྱོགས་མ་མཐའ་གོམ་པ་ཞེ་་
དགུ་འདས་པའི་སར་བསྐྱལ་བ་དང་། རྣལ་འབྱོར་པ་རྣམས་ཀྱང་ཞྭ་དང་ལྷམ་་་་
• 356 ，



སོགས་གྱོན། གཏོར་མ་དང་ཡོ་བྱད་འཁྱེར་མཁན་རྣམས་ཀྱང་ཞྭ་དང་ལྷམ་སོགས་
གྱོན་པ། དབང་པོ་ཚང་བ་དང་བཅས་པས་འཁྱེར། གཏོར་མ་སྡེབ་པའི་དུས་སུ་
ཡང་རྣལ་འབྱོར་པ་རང་ཉིད་གཤིན་རྗེ་གཤེད་ཀྱི་ང་རྒྱལ་བརྟན་པོ་དང་ལྡན་པས།
དམ་ཅན་ཆོས་ཀྱི་རྒྱལ་པོ་ལ། ལས་འདི་དང་འདི་གྱིས་ཞེས་བཀའ་བསྒོ་བའི་ཚུལ་
དུ་བྱས་ནས། བཀའ་བསྒོའི་ཚིག་བརྗོད་དེ་གཏོར་མ་འཕེན་ནོ། །དམིགས་པ་་་་
ཁྱད་པར་གཞན་རྣམས་བསྲུང་འཁོར་གྱི་བཤད་པ་ཆེན་མོ་ལ་སོགས་པའི་མཁས་་་་
གྲུབ་ཆོས་རྗེའི་གསུང་རྣམས་ལས་ཤེས་པར་བྱའོ། །དཔལ་རྡོ་རྗེ་འཇིགས་བྱེད་ལྷ་་
བཅུ་གསུམ་མའི་བདག་མདུན་ཐ་མི་དད་ཀྱི་སྒྲུབ་ཚུལ་གཙོ་བོར་བྱེད་པའི་དོགས་་་
གཅོད། རྗེ་ཡབ་སྲས་ཀྱི་གསུང་གི་རྒྱུན་ཇི་ལྟ་བ་བཞིན་དུ་བཀོད་པ་འདི་ནི། ཆོས་
ལུགས་ལ་མི་འཁྲུལ་བའི་ངེས་པ་རྙེད་པ། བཟང་པོ་བཀྲ་ཤིས་ཞེས་བྱ་བས་བཀྲ་་་་་
ཤིས་ལྷུན་པོ་དཔལ་གྱི་བདེ་ཆེན་གྱི་གླིང་གཟིམ་ཁང་རྒྱལ་མཚན་མཐོན་པོར་སྦྱར་་་
བའི་རབ་བྱེད་ཞེ་དགུ་པའོ། །འདིས་ཀྱང་བསྟན་པ་རིན་པོ་ཆེ་སྒོ་ཐམས་ཅད་ནས་
ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་བྱེད་ནུས་པར་གྱུར་
ཅིག །བཀྲིས།། །།
• 357 •



༄༅། །དཔལ་རྡོ་རྗེ་འཇིགས་བྱེད་ཀྱི་མཆོད་ཕྲེང་དང་སྨོན་
ལམ་བཀྲ་ཤིས་ཞེས་བྱ་བ་བཞུགས་སོ།།
༄༅། །ན་མོ་མཉྫ་ཤི་ཡེ། དངོས་གྲུབ་ཀུན་གྱི་སྒོ་གཅིག་པུ། །བླ་མ་ཡི་དམ་
དབྱེར་མེད་ཀྱི། །ཞབས་ཀྱི་པདྨོར་རབ་བཏུད་དེ། །མཆོད་འཕྲེང་རིན་ཆེན་་་་་་
བསམ་འཕེལ་བྲི། །
དཔལ་རྡོ་རྗེ་འཇིགས་བྱེད་ཀྱི་དཀྱིལ་འཁོར་མཆོད་པའི་ཆོ་ག་རིན་ཆེན་་་་་་
བསམ་འཕེལ་ཞེས་བྱ་བའི་རིམ་པ་འདི་ཡིན་ཏེ། དང་པོ་མཆོད་པ་མངོན་རྟོགས་་
ལྟར་བྱིན་རླབས་བྱས་ནས་འབུལ་བ་ནི། རྒྱལ་བ་རྣམས་ནི་གཙང་གྱུར་ཅིང་། །སྨེ་
བའི་རྟོག་པ་མི་མངའ་ཡང་། །སྲིད་ཞུའི་ཚུལ་གྱིས་ཡོན་ཆབ་འདིས། །བདེ་་་་་
གཤེགས་རྣམས་ལ་སྐུ་ཁྲུས་གསོལ། ། །ཨོཾ་ཡ་མན་ཏ་ཀ་ས་པ་རི་ཝ་ར་ཨརྒ་པྲ་ཏིཙྪ་སྭཱ་
ཧཱ། ཞེས་དང་། ཡོན་ཆབ་ཀྱི་གནས་སུ་ཞབས་བསིལ། པ་ཊཾ་པྲ་ཏི་ཙྪ་སྭཱ་ཧཱ། །
ཞེས་པའི་ཞབས་བསིལ་གོང་བཞིན་ནོ། །རྒྱལ་བ་རྣམས་ནི་ཡོན་ཏན་མཆོག་གི་སྐུ།
ཚུལ་ཁྲིམས་རྣམ་པར་དག་པའི་དྲི་ངད་ལྡང་། །སྒྱུ་མའི་ཆོས་ལ་ཡེ་ཤེས་དབང་་་་་
བསྒྱུར་ཞིང་། །རང་བཞིན་རྣམ་དག་ཆགས་རྡུལ་མི་མངའ་ཡང་། །བདག་ཅག་སྲི་
ཞུ་གུས་པའི་ཚུལ་གྱིས་སུ། །དྲི་ཆབ་གཙང་མར་བསམས་ཏེ་ཕུལ་བ་ཡིས། །བསོད་
ནམས་ཡན་ལག་ཡོངས་སུ་རྫོགས་གྱུར་ཅིག །སྙིང་བོ་རྣམས་ཀྱི་མཐར། གནྟི་པྲ་་
ཏིཙྪ་སྭཱཧཱ། ཞེས་པ་དང་། པུདྨེ་པྲ་ཏིཙྪ་སྭཱ་ཧཱ། དྷུཔེ། ཨཱ་ལོ་ཀེ ནི་ཝི། ཤཔྟ་པྲ་
ཏི་ཙྪ་སྭཱ་ཧཱ། ཚིགས་བཅད་ཀྱི་མཚམས་དྲུག་གི་གནས་སུ། བྱང་ཆུབ་ཡན་ལག་་་་
བརྒྱན་པའི་མེ་ཏོག་མཛེས། །དང་། ཡེ་ཤེས་ཕོ་བྲང་མཚན་གྱི་བདུག་སྤོས་མཆོག་
དང་། མི་ཤེས་མུན་པ་བྲལ་བའི་ཡེ་ཤེས་གསལ། །དང་། ནོར་བདུན་ཡོན་ཏན་
• 358 ;



མཆོག་ཤེས་བདུད་རྩིའི་ཟས། །ཞེས་དང་། དྲི་མཆོག་གཙང་མའི་གནས་སུ། མེ་
ཏོག་གཙང་མ། ཞེས་སོགས་སྦྱོར། དེ་རྣམས་ནི་བླ་མ་སྔ་མས་མཛད་དོ། །བདེ་་
བའི་རང་བཞིན་སྟོང་པས་རྒྱས་བཏབ་པ། པད་སོགས་མེ་ཏོག་རྣམ་པར་ཤར་བ་་
རྣམས། ་ མེ་ཏོག་མཆོད་པའི་ལྷ་མོ་མར་བྱས་ནས། གཤིན་རྗེ་གཤེད་ཀྱི་ལྷ་ཚོགས་
རྣམས་ལ་འབུལ། པུལླེ་སོགས་སྔགས་གོང་བཞིན་ནོ། །ཚིགས་བཅད་ཀྱི་ཐོག་་་་་
མཐའ་གཉིས་འདྲ་བ་ལ། ཕུན་ཚོགས་བདུག་སྤོས་རྣམ་པར་ཤར་བ་རྣམས།
བདུག་སྤོས་མཆོད་པའི་ལྷ་མོ་མར་བྱོན་ནས། ཞེས་དང་། སྒྲོན་སོགས་སྣང་་་་་་
གསལ་རྣམ་པར་ཤར་བ་རྣམས། སྣང་གསལ་མཆོད་པའི་ལྷ་མོ་མར་བྱོན་ནས།
ཞེས་དང་། ཏིང་འཛིན་དྲི་ཡི་རྣམ་པར་ཤར་བ་རྣམས། དྲི་མ་མཆོད་པའི་ལྷ་མོ་་
མར་བྱོན་ནས། ཞེས་དང་། གོང་གི་རིམ་བཞིན་འདི་བསྟུན་ལ་བྱའོ། བཤོས་་
སོགས་ཞལ་ཟས་རྣམ་པར་ཤར་བ་རྣམས། རོ་མ་མཆོད་པའི་ལྷ་མོ་མར་བྱོན་ནས། །
ཞེས་དང་། དུང་སོགས་སྒྲ་ཡི་རྣམ་པར་ཤར་བ་རྣམས། སྒྲ་མ་མཆོད་པའི་ལྷ་མོ་་་
མར་བྱོན་ནས། ཞེས་པ་རྣམས་བར་དུ་སྦྱར་རོ།།
འདོད་ཡོན་ལྔ་ནི། ཕྱོགས་བཅུའི་རབ་འབྱམས་ཞིང་ཁམས་ཐམས་ཅད་ན། །
ཁ་དོག་དབྱིབས་ལེགས་གཟུགས་མཆོག་ཅི་མཆིས་རྣམས། །གཤིན་རྗེ་གཤེད་ཀྱི་ལྷ་
ཚོགས་རྣམས་ལ་འབུལ། །ཨོཾ་ཡ་མན་ཏ་ཀ་ས་པ་རི་ཝ་ར་རུ་པ་པྲ་ཏིཀཙྪ་སྭཱ་ཧཱ།
རུ་པའི་གནས་སུ། ཤཔྟ། གནྡྷ། ར་ས། པན་རྣམས་བཅུག་གོ །ཚིགས་བཅད་་
ལ་གཞན་གསུམ་འདྲ་བ་ལ། ཁ་དོག་དབྱིབས་ལེགས་གནས་སུ། ཚངས་དབྱངས་
ལྟར་སྙན་སྒྲ་སྙན་ཅི་མཆིས་རྣམས། །ཞེས་པ་དང་། དབང་པོ་འཚམས་བྱེད་དྲི་་་
མཆོག་ཅི་མཆིས་རྣམས་ཞེས་དང༌། རོ་བརྒྱ་ལྡན་པའི་ཞལ་ཟས་ཅི་མཆིས་རྣམས། །
ས་ང་། ལུས་ལ་བདེ་སྟེར་རེག་ཆོས་ཅི་མཆིས་རྣམས། །ཞེས་སྦྱོར། བདེ་ཆེན་་་་
ལྷན་སྐྱེས་བསྐྲུན་པའི་ཐབས་ཀྱི་མཆོག །ཕྱག་རྒྱ་བཞི་ཡི་ཡིད་འཕྲོག་གཟུགས་་་་་
• 359 •



མཛེས་རྣམས། །གཤིན་རྗེ་གཤེད་ཀྱི་ལྷ་ཚོགས་རྣས་ལ་འབུལ། །དགའ་བཞིའི་་་་
དཔལ་ལ་རྟག་ཏུ་རོལ་བར་ཤོག །སྔགས་སྔར་བཞིན་ལ། ཚིགས་བཅད་གཞན་་་་
གསུམ་འདྲ་བ་ལ། ཕྱག་རྒྱ་བཞི་ཡི་སྙན་པའི་གླུ་དབྱངས་རྣམས། །ཞེས་དང་།
ཕྱག་རྒྱ་བཞི་ལས་བྱུང་བའི་དྲི་མཆོག་རྣམས། །ཞེས་དང་། ཕྱག་རྒྱ་བཞི་ལས་བྱུང་
བའི་རོ་མཆོག་རྣམས། ཞེས་དང་། ཕྱག་རྒྱ་བཞི་ཡི་འཇམ་གཉེན་རེག་བྱ་མཆོག །
ཅེས་སྦྱོར། །
རྒྱལ་སྲིད་སྣ་བདུན་འབུལ་བ་ནི། བདེ་བ་རིན་ཆེན་སྟོང་པས་རྒྱས་བཏབ་པ། །
འཁོར་ལོ་རིན་ཆེན་རྣམ་པར་ཤར་བ་རྣམས། །གཤིན་རྗེ་གཤེད་ཀྱི་ལྷ་ཚོགས་་་་
རྣམས་ལ་འབུལ། །འགྲོ་བའི་དོན་དུ་བརྩེ་བའི་ཐུགས་ཀྱིས་བཞེས། །ཞེས་རྣམས་
འདྲ་བ་ལ། ནོར་བུ་རིན་པོ་ཆེ། བཙུན་མོ་རིན་པོ་ཆེ། བློན་པོ་རིན་པོ་ཆེ། གླང་
པོ་རིན་པོ་ཆེ། རྟ་མཆོག་རིན་པོ་ཆེ། དམག་དཔོན་རིན་པོ་ཆེ་རྣམ་པར་ཤར་བ་་་
རྣམས། ཞེས་སྦྱར། ཡང་ན་བདག་བསྐྱེད་མཆོད་འཕྲེང་བཞིན་བྱའོ། །ནང་་་་་་
མཆོད་མངོན་རྟོགས་ལྟར་བྱིན་རླབས་བྱས་ནས། ལྷ་རྣམས་ཀྱི་སྙིང་པོའི་མཐར་ཨོ་
ཨཱཧཱུྃ་བཏགས་ལ་རེ་རེ་ནས་ཕུལ་ཟིན་པའི་མཐར་རྗེས་སུ། ཤ་ཆེན་ལྔ་དང་བདུད་
རྩི་ལྔ་ལ་སོགས། །ལེགས་སྦྱར་བདུད་རྩི་ཀུན་གྱི་དེ་ཉིད་མཆོག །གཤིན་རྗེ་གཤེད་
ཀྱི་ལྷ་ཚོགས། །འགྲོ་བའི་དོན་དུ X ། སྙིང་པོ་རྣམས་ཀྱི་མཐར། སརྦ་པཉྩ་ཨ་མྲྀ་
ཏ་པྲ་ཏིཙྪ་སྭཱ་ཧཱ། བཅོམ་ལྡན་གཤིན་རྗེ་གཤེད་ཀྱི་ལྷ་ཚོགས་ལ། །དངོས་བཤམས་
ཡིད་ཀྱི་སྤྲུལ་པའི་ལོངས་སྤྱོད་དང་། །བདག་གི་ལུས་འདི་གཏན་དུ་འབུལ་ལགས་
ཀྱི། །འགྲོ་བའི་དོན་དུ X ཨོཾ་སརྦ་པུ་ཛ་ཨུ་པསྦྲ་ན་ཡ་ཨད་མ་ནཾ་ནརྱ་ཏ་ཡ་མི།
ཞེས་འབུལ་ལོ། །དེ་ཡན་བདག་འཇུག་ལེན་པ་ཡིན་ན། ལྷ་རེ་རེ་ལ་ཚར་རེའམ།
ཉུང་ནའང་གཙོ་བོ་ཡབ་ཡུམ་ལ་གཅིག དེ་བཞིན་གཤེགས་པ་བཞི་ལ་གཅིག ཁྲོ་
བོ་བཞི་ལ་གཅིག ཡུམ་བཞི་ལ་གཅིག་སྟེ་བཞི་ཚན་གཅིག་ངེས་པར་བྱ་དགོས་སོ། །
• 36) ，



གཞན་དུ་སྐབས་དང་བསྟུན་ནས་བྱའོ།།
གསང་བའི་མཆོད་པ་ནི། ཡབ་ཡུམ་སྙོམས་པར་བཞུགས་པའི་བྱང་སེམས་
ལས་གྲུབ་པའི་དེ་བཞིན་གཤེགས་པའི་ཡབ་ཡུམ་ནམ་མཁའི་ཁམས་ཁྱབ་པ་སྙོམས་
པར་ཞུགས་པའི་བདེ་བས་མཆོད། དཀྱིལ་འཁོར་པའི་ལྷ་ཐམས་ཅད་ཀྱིས་ལྷན་་་་
ཅིག་སྐྱེས་པའི་དགའ་བ་མྱོང་། བདེ་བ་ཆེན་པོ་དང་དེ་ཁོ་ན་ཉིད་དབྱེར་མི་ཕྱེད་
པའི་ཏིང་ངེ་འཛིན་ལ་ཞུགས་ཏེ། དེ་ཁོ་ན་ཉིད་ཀྱི་མཆོད་པས་མཉེས་པར་གྱུར།
སྣ་ཚོགས་དབང་པོའི་གཞུ་ལྟར་རབ་བཀྲ་བ། །གང་ལ་རེག་ན་བདེ་བས་རྒྱུར་གྱུར་
པའི། གོས་བཟང་རིན་ཆེན་བདག་ལུས་སྦྱང་ཕྱིར་འབུལ། །བཟོད་པ་དམ་པའི་
གོས་ཀྱིས་བརྒྱན་པར་ཤོག །ཅེས་དང༌། ཨོཾ་བཛྲ་བ་ས་སེ་ཚ་ཨཱཧཱུཾ་སྭཱ་ཧཱ། རྒྱལ་་
བ་མཚན་དཔེའི་རང་བཞིན་རྒྱན་ལྡན་ཕྱིར། །རྒྱན་གཞན་དག་གིས་བརྒྱན་པར་མི་
འཚལ་ཡང་། །རིན་ཆེན་རྒྱན་མཆོག་ཕུལ་བའི་འགྲོ་ཀུན་གྱིས། །མཚན་དཔེའི་་་་
བརྒྱན་པའི་སྐུ་ལུས་ཐོབ་པར་ཤོག །ཨོཾ་བཛྲ་ཨ་ལཾ་ཀ་ར་ཝ་རཱུ ་ཁ་ནི་ཨཱཧཱུྃ་སྭཱ་ཧཱ།
ཞེས་བརྒྱན་དང༌། བརྩེ་བའི་ཁོར་ཡུག་སྙན་པའི་བ་དན་དང༌། །ཏིང་འཛིན་བླ་་
རེ་སྤོབས་པའི་འོད་གསལ་བ། །མཆོག་རྐྱེན་འོས་པའི་ཉེར་མཁོ་འདི་དག་འབུལ། །
སྐྱེ་བོས་རྣམ་དག་ཡེ་ཤེས་ཐོབ་པར་ཤོག །ཨོཾ་བཛྲ་མ་ཧཱ་པུ་ཛ་མེ་གྷ་ཨཱཧཱུྃ་སྭཱ་ཧཱ།
ཡོ་བྱད་དང་། ལྷ་ཡི་དབང་པོ་ལྷན་མིན་གཡུལ་རྒྱལ་ནས། །བཀྲ་ཤིས་ལྷ་མོ་་་་་
བརྒྱད་ཀྱིས་མཆོད་པ་ལྟར། རྒྱལ་བ་རྣམས་དང་བྱང་ཆུབ་སེམས་དཔའ་རྣམས། །
བཀྲ་ཤིས་རྫས་བརྒྱད་བདག་གིས་མཆོད་པར་བགྱི། །མང་གྷ་ལ་ཨཊྚ་ཏྲ་བྱ། རིན་
ཆེན་མཛེས་པའི་བཀྲ་ཤིས་བུམ་པ་འདི། །སྣ་ཚོགས་བཅུད་ཀྱིས་བཀང་སྟེ་ཕུལ་བ་
ཡི། །ལས་དང་ཉོན་མོངས་སྒྲིབ་པ་ཀུན་སྦྱངས་ཏེ། །བྱང་ཆུབ་སེམས་ཀྱི་རླན་གྱིས་
བརླན་པར་ཤོག །ཨོཾ་བཛྲ་ཀ་ལ་ཤ་ཨཱཧཱུཾ། དགོས་འདོད་ཀུན་འབྱུང་འདོད་པ་་་
འཇོ་པའི་བ། །དཔག་བསམ་ཤིང་དང་བུམ་བཟང་ནོར་བུ་སོགས། ནམ་མཁའ་་
• 36| •



ཁྱབ་པར་ཏིང་འཛིན་གྱིས་སྤྲུལ་ཏེ། དགྱེས་པ་བསྐྱེད་ཕྱིར་བཅོམ་ལྡན་འདས་ལ་་་
འབུལ། ཀ་མ་དྷེ་ན། ཨོཾ་སརྦ་ཏ་ཐཱ་ག་ཏ་པུ་ཛ་བཛྲ་སྭ་བྷ་ཝ་ཨདྨ་ཀོ྅་ཧཾ། ཞེས་
ང་རྒྱལ་བཟུང་། དེ་ནས། སྡིག་པ་རྣམས་ནི་བཤག་པར་བགྱི། །ཞེས་པ་ནས།
རབ་ཏུ་དང་བས་བསྟེན་པར་བགྱི། །ཞེས་པའི་བར་ཚར་གཅིག དེ་ནས།
དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ནས། སངས་རྒྱས་བྱང་ཆུབ་
ཡིད་ཀྱིས་གཟུང་། །ཞེས་པའི་བར་ཚར་གསུམ། དེ་ནས་ཐུན་མོང་མ་ཡིན་པའི་་་
སྡོམ་པ་བཟུང་བ་ཚར་གསུམ་བྱ། དེ་ནས་གཙོ་བོའི་སྔགས་བརྒྱ་རྩ། འཁོར་་་་་
རྣམས་ལ་ཉེར་གཅིག་རེ་བཟླས། དེ་ནས་གཏོར་མ་བྱིན་གྱིས་བརླབས། གཏོར་་་་
མ་བྱོན་བསྐྱེད་དེ་འབུལ་བ་སོགས་མངོན་རྟོགས་བཞིན་བྱའོ། ། །
ཚ་ཎ》དེ་ནས་བསྟོད་པ་བྱ་བ་ནི། དངོས་གྲུབ་ཀུན་གྱི་མཐར་ཐུག་པ། །མཆོག་གི་
་དབོལཾ་གྲུབ་སྩོལ་མཛད་ཅིང་། །བླ་མ་མཆོག་དང་དབྱེར་མེད་པའི། །དཀྱིལ་་་་་་
འཁོར་ལྷ་ཚོགས་རྣམས་ལ་འདུད། །འོད་གསལ་སྟོང་པའི་ངང་ཉིད་ལས། །གུར་
གུམ་མདོག་ཅན་ཞི་བའི་སྐུ། །མཚན་དང་དཔེ་བྱད་རབ་ཏུ་འབར།། །རྒྱུ་ཡི་རྡོ་རྗེ་
འཛིན་ཕྱག་འཚལ། །ཞེ་སྡང་རྣམ་དག་ལས་བྱུང་བའི། །ཆོས་དབྱིངས་ཡེ་ཤེས་ངོ་
བོ་ཉིད། །རྡོ་རྗེའི་རིགས་མཆོག་གཙོ་བོ་སྟེ། །འཇིགས་བྱེད་གཤིན་རྗེ་གཤེད་ལ་་་
འདུད། །དེ་ཡི་ཐུགས་ལ་བདག་བསྐྱེད་མཆོག །སྒྱུ་རྩལ་དྲུག་བཅུ་བཞི་ལ་མཁས། །
ཐོད་སྐམ་ཕྱག་རྒྱ་ལྔས་བརྒྱན་པ། །རྡོ་རྗེ་རོ་ལངས་ལ་ཕྱག་འཚལ། །གཏི་མུག་་་་
རྣམ་དག་ལས་བྱུང་བ། །མེ་ལོང་ཡེ་ཤེས་ངོ་བོ་ཉིད། །སངས་རྒྱས་རིགས་མཆོག་་་
གཙོ་བོ་སྟེ། །གཏི་མུག་གཤིན་རྗེ་གཤེད་ལ་འདུད། །ང་རྒྱལ་རྣམ་དག་ལས་བྱུང་བ།།
མཉམ་ཉིད་ངོ་བོ་ཡེ་ཤེས་ཉིད། །རིན་ཆེན་རིགས་མཆོག་གཙོ་བོ་སྟེ། །སེར་སྣ་་་་
གཤིན་རྗེ་གཤེད་ལ་འདུད། །འདོད་ཆགས་རྣམ་དག་ལས་བྱུང་བ། །སོར་རྟོག་ཡེ་
ཤེས་ངོ་བོ་ཉིད། །པདྨའི་རིགས་མཆོག་གཙོ་བོ་སྟེ། །འདོད་ཆགས་གཤིན་རྗེ་་་་
• 362 •



གཤེད་ལ་འདུད། །ཕྲག་དོག་རྣམ་དག་ལས་བྱུང་བ། །བྱ་གྲུབ་ཡེ་ཤེས་ངོ་བོ་ཉིད། །
ལས་ཀྱི་རིགས་མཆོག་གཙོ་བོ་སྟེ། །ཕྲག་དོག་གཤིན་རྗེ་གཤེད་ལ་འདུད། །ཕུང་་་་་
སོགས་བདུད་བཞི་ངེས་བཅོམ་སྟེ། །སྟོབས་སོགས་ཡོན་ཏན་ངོ་བོ་ཉིད། །རང་་་་
རང་མིང་གི་ཕྱག་མཚན་འཛིན། །ཁྲོ་བོ་བཞི་ལ་ཕྱག་འཚལ་ལོ། །བརྒྱད་པོ་ཀུན་་
ཀྱང་ཁྲོས་པའི་གཟུགས། །དམར་ལ་ཟླུམ་པའི་སྤྱན་གསུམ་གདངས། །ཞལ་བསྒྲད་
མཆེ་བ་རྣམ་པར་གཙིགས། །མི་སྡུག་སྦྲུལ་གྱིས་བརྒྱན་ལ་འདུད། །ཁམས་བཞི་་་
རྣམ་དག་ལས་བྱུང་བ། །ཚད་མེད་བཞི་ཡི་ངོ་བོ་ཉིད། །ལྷན་སྐྱེས་བསྐྲུན་པའི་་་་
ཐབས་ཀྱི་མཆོག །དགའ་བསྐྱེད་ལྷ་མོ་བཞི་ལ་འདུད། །ནམ་མཁའི་དབྱིངས་སུ་་
སྤྲིན་ཕུང་བཞིན། །བདེ་སྟོང་དབྱེར་མེད་རྣམ་འཕྲུལ་ལས། །གཤིན་རྗེ་གཤེད་ཀྱི་
དཀྱིལ་འཁོར་ནི། །རྟེན་དང་བརྟེན་པར་ཤར་ལ་འདུད། །དེ་ལྟར་ཅུང་ཟད་་་་་་
བསྟོད་པ་ལས། །ཐོབ་པའི་དགེ་བ་གང་དེ་ཡིས། །སྐྱེ་དང་སྐྱེ་བ་ཐམས་ཅད་དུ། །
བདེ་སྟོང་ལམ་ལ་སྤྱོད་པར་ཤོག །ཅེས་བསྟོད་དོ། ། ་
མཇུག་ཆོག་བསྔོ་བའི་རྗེས་སུ་སྨོན་ལམ་འདི་ལྟར་གདབ་སྟེ། དེ་ལྟར་སྒྱུ་མ་་
ཇི་བཞིན་རྨི་ལམ་བཞིན། །སྣང་སྟོང་ལྷ་སྐུར་གསལ་བའི་ངང་ཉིད་ནས། །ཕྱོགས་
བཅུའི་རྒྱལ་བ་རབ་འབྱམས་ཀུན་བསྡུས་པའི། །མཐུ་སྟོབས་བྱིན་རླབས་མ་ལུས་་་
འདུས་པ་ཡི། །གཤིན་རྗེ་གཤེད་ཀྱི་དཀྱིལ་འཁོར་ལྷ་ཚོགས་ལ། །རྨད་བྱུང་བདེ་བ་
དགྱེས་པ་བསྐྱེད་པའི་ཕྱིར། །ཕྱི་དང་ནང་དང་གསང་བའི་མཆོད་བསྟོད་དང་། །
བསྒོམ་དང་བཟླས་པ་སོགས་ལ་འདིར་འབད་པས། །བདག་གིས་ཇི་སྙེད་བསགས་
པའི་དགེ་བའི་མཐུས། །དལ་འབྱོར་རྟེན་འདི་རྙེད་དཀའ་དྲན་པ་དང་། །སྐད་་་་
ཅིག་མི་གནས་ངན་འགྲོའི་སྡུག་བསྔལ་སོགས། །དྲན་ནས་མངོན་མཐོ་སྒྲུབ་བྱེད་་་
ཆུང་ངུ་དང་། །ཐུན་མོང་ལམ་གྱིས་བདག་གི་རྒྱུད་སྦྱངས་ཤོག །མངོན་མཐོའི་་་་
བདེ་ལ་སྲེད་པ་རྣམས་སྤངས་ཏེ། །མི་དབང་འཁོར་ལོ་བསྒྱུར་དང་ཚངས་པ་སོགས།།
• 363 •



མངོན་མཐོའི་མཆོག་ལ་ལེགས་པར་གནས་པ་རྣམས། ན་རྒ་སྐྱེ་དང་འཆི་བའི་སྡུག་
བསྔལ་གྱིས། །བར་མཚམས་མེད་པར་རྒྱུན་དུ་མནར་བ་ཡི། །ཚུལ་འདི་མཐོང་་་
ནས་ཉམས་སུ་བླངས་པའི་མཐུས། །སྡུག་བསྔལ་ཉེར་འཚེ་ཞི་བས་མྱ་ངན་འདས། །
བསྒྲུབ་ལ་འབྲིང་གིས་ལམ་གྱིས་རྒྱུད་སྦྱངས་ཤོག ་ །ལུས་ཅན་མཐའ་དག་དྲིན་ཅན་
རབ་ཤེས་ཏེ། །ཉམས་ཐག་རྣམས་ཀྱི་སྡུག་བསྔལ་དྲན་བྱས་ནས། །བདེ་དང་ལྡན་
ཞིང་སྡུག་བསྔལ་བྲལ་འདོད་པའི། །བཅོས་མིན་བྱམས་དང་སྙིང་རྗེ་སྐྱེ་བར་ཤོག
བདག་གིས་འགྲོ་ཀུན་བདེ་ལ་འགོད་པ་དང་། །སྡུག་བསྔལ་བྲལ་འདོད་ལྷག་་་་་
བསམ་ཀྱིས་བསྐྲུན་པའི། །སྟོང་པ་ཉིད་དང་སྙིང་རྗེའི་སྙིང་པོ་ཅན། །བྱང་ཆུབ་་་
སེམས་གཉིས་རྒྱུད་ལ་སྐྱེ་བར་ཤོག །སེམས་ཙམ་བསྐྱེད་ཀྱང་ཚུལ་ཁྲིམས་རྣམ་་་་
གསུམ་ལ། །གོམས་པ་མེད་ན་བྱང་ཆུབ་མི་འགྲུབ་པར། །ལེགས་པར་རྟོགས་ནས་
རྒྱལ་སྲས་སྡོམ་པ་ལ། །བརྩོན་པ་དྲག་པོས་སློབ་པ་ཉིད་གྱུར་ཅིག །ཐུན་མོང་ལམ་
སྦྱང་སྣོད་དུ་གྱུར་པ་ན། །ཐེག་པ་ཀུན་གྱི་མཆོག་གྱུར་རྡོ་རྗེའི་ཐེག །སྐལ་བཟང་་
སྐྱེ་བོའི་འཇུག་ངོགས་དམ་པ་དེར། །བདེ་བླག་ཉིད་དུ་འཇུག་པ་ཉིད་གྱུར་ཅིག །
རིག་འཛིན་སྡོམ་ལྡན་རྒྱུད་དོན་ལ་མཁས་པ། །ལྔ་བཅུ་བླ་མའི་བསྟེན་ཚུལ་གྱིས་་་
བསྟེན་པས། །དགྱེས་ཤིང་བརྩེ་བ་ཆེན་པོའི་ཐུགས་ཀྱིས་ནི། །ཐོག་མར་སྨིན་བྱེད་
དབང་བསྐུར་སྩོལ་བར་ཤོག །བུམ་དབང་གང་གའི་ཆུ་རྒྱུན་བསྐུར་བ་ཡིས། །ཐ་
མལ་སྣང་ཞེན་དྲི་མ་འཁྲུད་པར་ཤོག །གསང་བ་ཡེ་ཤེས་བདུད་རྩི་མྱང་བ་ཡིས། །
ངག་གནས་རླུང་གིས་སྔགས་སུ་འཆར་བར་ཤོག །གསུམ་པ་ལྷན་སྐྱེས་དགའ་བའི་
ལྕགས་ཀྱུ་ཡིས། ཡིད་ནི་འོད་གསལ་དབྱིངས་སུ་འདྲེན་པར་ཤོག །བཞི་པ་ཟུང་་
འཇུག་དོན་ལ་ངོ་སྤྲད་པས། མཐར་ཐུག་དོན་ལ་སྒྲོ་འདོགས་ཆོད་པར་ཤོག །དེ་
ཚེ་དངོས་གྲུབ་རྣམ་གཉིས་འགྲུབ་པ་གཞི། །རྣམ་དག་དམ་ཚིག་སྡོམ་པར་བསྲུང་་
བ་ལ། །བཅོས་མ་མིན་པའི་ངེས་པ་རྙེད་གྱུར་ནས། །སྲོག་དང་བསྡོས་ཏེ་རྟག་ཏུ་
• 364.



བསྲུང་པར་ཤོག །ཐ་མལ་སྣང་ཞེན་ཀུན་རྟོག་སྤངས་པ་ཡིས། །ལུས་ཀྱི་གཡོ་བ་་་
ངག་གི་བརྗོད་པ་དང༌། །ཡིད་ཀྱི་བསམ་པ་ཀུན་གྱིས་འབད་མེད་པར། །རླབས་་
ཆེན་ཚོགས་རྣམས་ཡོངས་སུ་སྡུད་པ་ཡི། ཐུན་བཞིར་ཡན་ལག་དྲུག་ལྡན་གོམས་་་
པའི་མཐུས། །རིམ་པ་དང་པོའི་རགས་དང་ཕྲ་བའི་ལམ། །མ་ལུས་ཤིན་ཏུ་བརྟན་
པ་རྙེད་ནས་ནི། །གང་སྣང་ལྷ་ཡི་འཁོར་ལོར་འཆར་བར་ཤོག །ཕྱོགས་བཅུའི་་་་
རབ་འབྱམས་མུ་མེད་ཞིང་ཁམས་ནས། །བཞུགས་པའི་གཤིན་རྗེ་གཤེད་སོགས་བླ་
མར་བཅས། །སྤྱན་འདྲེན་མཆོད་བསྟོད་ཚུལ་བཞིན་ཚོགས་བསགས་པའི། །རང་
གི་རྒྱུད་ནི་ཡོངས་སུ་དག་པར་ཤོག །རྟེན་ནས་བཏགས་པའི་ཆོས་རྣམས་ཐམས་་་
ཅད་ཀྱང་། །སྤྲོས་བྲལ་སྟོང་པའི་ངང་དུ་ཞུགས་པ་ལས། །རང་དབང་མེད་པར་་་་
ཐ་མལ་སྲོག་འགག་པའི། །འཆི་བ་སྦྱོང་བྱེད་ཆོས་སྐུ་ཐོབ་པར་ཤོག །བདེ་སྟོང་་་
དབྱེར་མེད་རིམ་རྩེག་འབྱུང་བ་ཡི། །རྣམ་པས་ལེགས་པར་སྒྲུབ་པའི་གཞལ་ཡས་་
ཁང་། །སྣོད་ལ་ཐ་མལ་སྣང་དང་ཞེན་པ་ཀུན། །སྦྱོང་བྱེད་རྣམ་སྣང་ཡན་ལག་་་་
ཐོབ་པར་ཤོག །ས་བོན་འོད་གསལ་སྤྲོ་བསྡུ་སྣ་ཚོགས་ཀྱིས། །ལུས་ངག་ཡིད་ཀྱི་བྱ་
བ་དང་བཅས་པ། །ཐ་མལ་བར་དོའི་སྣང་ཞེན་སྦྱོང་བྱེད་པའི། །རྒྱུ་ཡི་རྡོ་རྗེ་་་་་
འཛིན་པ་ཐོབ་པར་ཤོག །ཁ་སྦྱོར་ཉི་ཟླ་རྡོ་རྗེ་ཡོངས་གྱུར་ནས། །དཔལ་ལྡན་རྡོ་་
རྗེ་འཇིགས་བྱེད་སྐུར་ལངས་ཏེ། །སྣ་ཚོགས་ཐ་མལ་སྐྱེ་བ་སྦྱོང་བྱེད་པར། །འབྲས་
བུ་རྡོ་རྗེ་འཛིན་པ་ཐོབ་པར་ཤོག །རོ་ལངས་ཕྱག་རྒྱ་མ་དང་མཉམ་སྦྱོར་ཞིང་། །
རྡོ་རྗེ་པདྨ་ལེགས་པར་འདུས་བྱས་ལ། །བདེ་ཆེན་རྒྱལ་པོ་ལྷན་སྐྱེས་བདེ་ཐོབ་ནས། །
རྗེས་ཆགས་རྡོར་སེམས་ཡན་ལག་ཐོབ་པར་ཤོག །མཁའ་ཁྱབ་རྒྱལ་བ་སྙིང་གི་རྒྱུ་་་
ཏཱི་ནང་། །ཞུ་བ་བྱང་སེམས་རྣམ་པར་བབས་པ་ལས། །འཁྲུངས་པའི་རྟེན་དང་
བརྟེན་པའི་དཀྱིལ་འཁོར་གྱི། །སྤྲུལ་པའི་སྤྲིན་གྱིས་ནམ་མཁའི་ཁྱོན་བཀང་སྟེ།
སྣོད་བཅུད་ཞིང་ཀུན་ཡོངས་སུ་སྦྱོང་བྱེད་པའི། །ལས་ཀྱི་རྒྱལ་མཆོག་མྱུར་དུ་ཐོབ་
• 365 •



པར་ཤོག །རྡོ་རྗེ་གསུམ་དང་ཡེ་ཤེས་ལྷ་ཡི་ཚོགས། །དམ་ཚིག་འཁོར་ལོ་དབྱེར་་་
མེད་འདྲེས་པ་ལ། །དབང་བསྐུར་རིགས་བདག་སོ་སོའི་རྒྱས་བཏབ་སྟེ། །དབང་
བསྐུར་མི་སྐྱོད་ཡན་ལན་ཐོབ་པར་ཤོག །ཤ་ཆེ་ལྔ་དང་བདུད་རྩི་ལྔ་ལ་སོགས། །
ལེགས་སྦྱར་བདུད་རྩི་ཀུན་གྱིས་དེ་ཉིད་མཆོག །མྱང་བར་བྱེད་པའི་འོད་དཔག་་་
མེད་པ་ཡིས། །ཡན་ལག་དག་ཀྱང་མྱུར་དུ་ཐོབ་པར་ཤོག །མཚན་དཔེའི་ཚངས་
དབྱངས་སྟོབས་སོགས་མ་འདྲེས་པའི། །སྐུ་གསུང་ཐུགས་ཀྱིས་གསང་བའི་ཡོན་་་་་
ཏན་རྣམས། །བརྗོད་ཅིང་བསྟོད་པ་རིན་ཆེན་འབྱུང་ལྡན་གྱི། །ཡན་ལག་དག་་་
ཀྱང་མྱུར་དུ་ཐོབ་པར་ཤོག །ཏིང་འཛིན་རྫས་སྔགས་ཕྱག་རྒྱ་ལ་སོགས་པའི། །
རྣམ་ལྔ་ཕྱི་དང་ནང་གི་མཆོད་པ་དང༌། །སྙོམས་འཇུག་བདེ་ཆེན་གསང་བའི་་་་་
མཆོད་པ་ཡི། །མཆོད་བྱེད་དོན་གྲུབ་ཡན་ལག་ཐོབ་པར་ཤོག །གསལ་སྟོང་ལྷ་་
ཡི་ང་རྒྱལ་བརྟན་པ་དང༌། །དུ་མར་སྤྲོ་ཞིང་ཅིག་ཆར་བསྡུད་པ་སོགས། །ཇི་ཙམ་
འདོད་ཞེན་མཉམ་པར་འཇོག་ནུས་པའི། །ཕྲ་རགས་ལྷ་ཡི་རྣལ་འབྱོར་མཐར་ཕྱིན་
ཤོག །དེ་ལས་ལངས་ཚེ་བདེ་སྟོང་ཐབས་ཤེས་ཀྱི། །ཐོབ་བྱའི་དངོས་གྲུབ་མི་་་་་
གནས་མྱ་ངན་འདས། །དཔལ་ལྡན་རྡོ་རྗེ་འཇིགས་བྱེད་སྐུར་ལངས་ལ། །
དམིགས་ཏེ་ཕྱི་ནང་བཟླས་པ་ཡོངས་རྫོགས་ཤོག །དེར་ནི་རྫས་སྔགས་འཕྲུལ་་་་་
འཁོར་བསམ་གཏན་ལ། །བརྟེན་ནས་གྲུབ་པ་ཆེན་པོ་བརྒྱད་དང་ནི། །ཞི་སོགས་
རབ་འབྱམས་ཀུན་ལ་གྲུབ་པ་ཡི། །ལས་ཀྱི་རྒྱལ་པོ་མཆོག་ནི་འགྲུབ་པར་ཤོག །རྡོ་
རྗེ་ལུས་ཀྱི་རྩ་ཡིས་གནས་དག་ལ། །གནད་དུ་ལེགས་པར་བསྣུན་པའི་མན་ངག་་་་་
རྣམས། །ཚུལ་བཞིན་རྟོགས་ནས་ཉམས་སུ་བླངས་པའི་མཐུས། །ཀུན་རྟོག་གཡོ་
བྱེད་ལས་རླུང་དབང་པོའི་སྒོ། །འགག་ནས་རོ་རྐྱང་རྒྱུ་བ་འཆད་པར་ཤོག །དེ་ཚེ་
རྩ་བའི་རླུང་དང་ཡན་ལག་གི། །རྒྱུ་བ་མཐའ་དག་དྷུ་ཏཱིའི་ནང་ཚུད་ནས། །
ལུགས་འབྱུང་ཐིམ་རིམ་སྟོང་པ་བཞི་ཡི་མཐར། །དེས་ཡི་འོད་གསལ་སྟོང་པའི་་་་
• 366 •



ངང་ཉིད་ལས། སྒྱུ་འཕྲུལ་དྲ་བའི་སྐུར་ནི་ལྡང་བར་ཤོག །རྗེས་གཞིག་རིག་་་་
འཛིན་བསམ་གཏན་རྣམ་གཉིས་ཀྱི། །དེ་ཉིད་དོན་གྱི་འོད་གསལ་བར་སྦྱངས་ནས། །
སློབ་དང་མི་སློབ་ཟུང་འཇུག་སྐུར་ལངས་ལ། །བོགས་འདོན་སྤྱོད་པ་རྣམ་གསུམ་་
ལ་སོགས་པ། །ལམ་གྱི་ཆ་ཤས་མཐའ་དག་རྫོགས་པར་ཤོག །གལ་ཏེ་འདི་དང་་་
བར་དོ་མཆོག་འགྲུབ་པའི། །ཏིང་འཛིན་མ་རྙེད་འཆི་བའི་དུས་བྱེད་ན། །གཞི་ཡི་
འཆི་རིམ་སྟོང་པ་རྣམ་པ་བཞི། །ལམ་གྱིས་སྟོང་པ་བཞི་དང་བསྲེ་ནུས་ཤོག །བར་
དོ་གྲུབ་ཚེ་སྒྱུ་མའི་ཏིང་འཛིན་དང་། །བསྲེ་བར་བྱེད་ཅིང་སྐྱེ་བ་ལེན་པའི་ཚེ། །
ལོངས་སྐུས་སྤྲུལ་སྐུའི་སྐྱེ་བ་འཛིན་པ་བཞིན། །སྐྱེས་ནས་མཆོག་ཏུ་བསམ་བཞིན་་་
སྐྱེ་བ་ཤོག །མདོར་ན་སྐྱེ་ཤི་བར་དོ་གང་ཤར་ཡང༌། །སྔོན་ཆད་བསྒོམ་པའི་ལམ་
ཁྱེར་རྣམ་གསུམ་གྱིས། །གསལ་འདེབས་དགེ་སྦྱོར་བསྐུར་མར་རྟོགས་གྱུར་ནས། །
འཆི་ཚེ་ཡིད་ལ་དགའ་བ་རྒྱས་པར་ཤོག །བདག་ནི་ནམ་ཞིག་འཆི་བའི་དུས་ཀྱི་ཚེ། །
འཇམ་དབྱངས་ཞི་ཁྲོའི་ལྷ་ཚོགས་ཐམས་ཅད་ཀྱི། །བླ་མེད་རྒྱུད་དོན་ཚང་བ་་་་
མངོན་སུམ་དུ། །འདོམས་ཤིང་མཁའ་སྤྱོད་གནས་སུ་ཁྲིད་པར་ཤོག །ཅེས་བྱའོ། །
དཀྱིལ་འཁོར་གྱི་བྱ་བ་རྫོགས་པའི་མཐར། ཤིས་བརྗོད་ང་རོ་འདི་ལྟར་བརྗོད་དེ།
དུས་གསུམ་སངས་རྒྱས་ཐམས་ཅད་ཀྱི། །མཁྱེན་བརྩེ་གཅིག་ཏུ་བསྡུས་པ་ཡི། །
གཤིན་རྗེ་གཤེད་སོགས་བླ་མར་བཅས། །རབ་འབྱམས་ཞིང་ཁམས་ཐམས་ཅད་ན། །
བཞུགས་པའི་རྒྱལ་བ་སྲས་བཅས་དང༌། །དཔའ་བོ་དཔའ་མོ་མཁའ་འགྲོ་དང་། །
ཁྲོ་རྒྱལ་ཤིས་བརྗོད་ལྷ་མོ་སོགས། །བརྩེ་བའི་ཐུགས་ཀྱིས་རབ་བཞུགས་ཏེ། །རབ་་
འབྱམས་ཞིང་ན་ཕུན་ཚོགས་ཀྱི། །དགེ་མཚན་ཇི་སྙེད་ཡོད་པ་ཀུན། །སྐལ་ལྡན་་་་
རྣམས་ལ་དེང་འདིར་སྩོལ། །དེང་འདིར་རྣལ་འབྱོར་པ་བདག་ཅག་འཁོར་དང་་་
བཅས་པ་ཐམས་ཅད་ལ་གནོད་ཅིང་འཚེ་བར་བྱེད་པའི་གདོན་བགེགས་ཀྱི་རིགས་
ཅི་མཆིས་པ་ཐམས་ཅད། ཁྲོ་བོ་རྒྱལ་པོ་རྣམས་ཀྱིས་རྒྱ་མཚོའི་མཐའི་བར་དུ་་་་་
• 367 •



བསྐྲད་དེ། སེམས་མ་རྡོ་རྗེ་མ་ལ་སོགས་པ་རྣམས་ཀྱིས་རང་ཉིད་ལ་བཀྲ་ཤིས་་་་་
མཛད། ཞེས་བྱ་བ་འདི་ཡང་རྗེ་རིན་པོ་ཆེ་པཎ་ཆེན་བཟང་པོ་བཀྲ་ཤིས་ཀྱིས་་་་་ །
བརྩམས་པ་མཛད་འཕྲོ་རབ་བྱེད་ལྔ་བཅུ་པའོ། །སརྦ་མངྒལཾ།
• 368，



༄༅། །དཔལ་རྡོ་རྗེ་འཇིགས་བྱེད་ཀྱི་ཞི་བའི་སྦྱིན་བསྲེག་
དངོས་གྲུབ་རྒྱ་མཚོ་ཞེས་བྱ་བ་བཞུགས་སོ། །
༄༅། །དཔལ་རྡོ་རྗེ་འཇིགས་བྱེད་ཀྱི་ཞི་བའི་སྦྱིན་བསྲེག་དངོས་གྲུབ་ཀྱི་རྒྱུ་་་
མཚོ་ཞེས་བྱ་བ་བླ་མ་འཇམ་དཔལ་རྡོ་རྗེའི་ཞབས་ལ་གུས་པས་ཕྱག་འཚལ་ལོ། །
རྣམ་དག་ཚུལ་ཁྲིམས་འཇུག་ངོགས་ཁྲུས་ལ་བརྩོན། །ཁྲེལ་ཡོད་ཤིང་ཤུན་གོས་གྱོན་
བཟོད་མཆོག་གི །སེ་རལ་ཕྲེང་དཀར་དད་པའི་རིལ་བ་ཐོགས། །བརྩོན་འགྲུས་་
རལ་པའི་ཁུར་བཅིངས་སྙིང་རྗེ་ཡི། །གཡང་གཞི་ནག་པོ་འཆང་ཞིང་ཐེག་ཆེན་གྱི། །
དབེན་པའི་ནགས་ཚལ་དམ་པར་རབ་ཏུ་རྒྱུ། །ཏིང་འཛིན་རྩ་བ་འབྲས་བུའི་ཁ་་་
ཟས་ཅན། །ཡིན་ལུགས་འབྱེད་པའི་ཤེས་རབ་མེ་ཐབ་ཏུ། །ཉེས་པའི་ཡམ་ཤིང་མ་
ལུས་སྲེག་མཛད་པའི། །དྲང་སྲོང་ཆེན་པོ་རྨད་བྱུང་སྦྱིན་སྲེག་མཁན། །དེ་ཡི་་་་་
ཞབས་ལ་སྤྱི་བོས་ཕྱག་འཚལ་ནས། །ཞི་བའི་སྦྱིན་བསྲེག་རྣམ་དག་བདག་གིས་་་་་
བཤད། །གསེར་ཟངས་ཞུན་མའི་ཁུ་བ་འཐོར་འདྲ་ཡི། །རབ་མཆོག་མེ་ལ་མཆོད་
སྦྱིན་བྱས་པ་ཡི། །རང་གི་ལྷ་ལ་དགེས་པ་བསྐྱེད་འདོད་རྣམས། །རྩེ་གཅིག་ཡིད་་
ཀྱི་གུས་པ་བསྐྱེད་དེ་ཉོན། །
རྡོ་རྗེ་འཇིགས་བྱེད་ཀྱི་ཞི་བའི་སྦྱིན་བསྲེག་འཆད་པར་བྱེད་པ་ལ། ཆོ་གའི་་
ཡན་ལག་དང་། ཆོ་གའི་རིམ་པའོ།
དང་པོ་ལ་ཐབ་ཁུང་གི་རབ་དབྱེ། དགང་བླུག་གི་རབ་དབྱེ། རྫས་ཀྱི་རབ་
དབྱེ། མེའི་རབ་དབྱེ། ཇི་ལྟར་སྒྲུབ་པའི་རབ་དབྱེའོ། ། །
དང་པོ་ནི། ཉི་མ་བཟང་པོ་ལ། རང་ཉིད་ལྷའི་རྣལ་འབྱོར་དང་ལྡན་པ།
གཏོར་མ་འབུལ་བ་སྔོན་དུ་འགྲོ་བས། ས་སྦྱང་བ་དང་། བཟུང་བ་རྒྱས་པའམ།
• 369



ཡང་ན་ལག་པ་གཡས་པ་ས་ལ་བཞག་སྟེ། ཨོཾ་ཨཱཿཧཱུྃ་དང་། ཨོཾ་ཧ་ན་ཧ་ན་ཀྲོདྷ་ཧཱུྃ་
ཕཊ། ཅེས་པའམ། རང་གི་ལྷའི་སྔགས་བརྒྱ་རྩ་བརྒྱད་བཟླས་ཏེ། ཀུན་རྫོབ་ཀྱི་
དག་པའམ། སྟོང་ཉིད་ཀྱི་དག་པས་ཀྱང་རུང་སྟེ་སྦྱང་ལ། ས་བརྐོ་ན་ལྟོ་འཕྱེའི་་་
མཆན་གྱི་ཆ་ལ་བརྐོ་བར་བྱའོ། ས་གཞི་རང་བཞིན་གྱིས་དཀར་བའམ། ས་་་་་
དཀར་པོས་བྱུགས་པ་ལ་ཞི་བའི་ཐབ་བྱའོ། །དེའི་དབྱིབས་ནི། འཁོར་ལོའི་རྣམ་
པ་ལྟ་བུའི་ཟླུམ་པོ། རྒྱུར་ཁྲུ་གང་། ཟབས་སུ་ཁྲུ་ཕྱེད་ཡིན་ལ། ཐབ་ཀྱི་སྟེང་ནས་
མུ་རན་ནམ་མཆུ་སོར་བཞི་དོར་བར། རྒྱ་དང་དཔངས་སོར་བཞི་པའི་ཁ་ཁྱེར་་་་
བགས་ཀྱིས་ནང་དུ་གཞོལ་བ་ཁོར་ཡུག་ཏུ་བྱའོ། །ཁ་ཁྱེར་ལ་འཁོར་ལོའི་ཕྲེང་བས་
བསྐོར་བ་ཐབ་ཀྱི་ཕྱི་ལོར་དུ་སོར་གཉིས་དོར་ནས་སྟེགས་བུ་གྲུ་བཞི་པས་བསྐོར་་་་
བའི་གཟུར་བཞིར་ཟླ་ཕྱེད་ཀྱི་སྟེང་དུ་རྡོ་རྗེ་རྩེ་གསུམ་པ་ཕྱེད་པ། དཔལ་འཛིན་་་་
གྱིས་བཤད་དོ། །ཐབ་ཀྱི་དབུས་སུ་པདྨ་འདབ་བརྒྱད་ཀྱི་ལྟེ་བར་རྡོ་རྗེ་རྩེ་ལྔ་པ་་་་
སྲིད་དུ་སོར་བརྒྱད་པ། དཔངས་སུ་སོར་གཅིག་པ་དང་། ཤར་ལ་སོགས་པའི་་་་
ཕྱོགས་བཞིར། འཁོར་ལོ་དང་རིན་པོ་ཆེ་དང་པདྨ་དང་རལ་གྲི་སོར་དྲུག་པ་བྱེད་
པར་དཔལ་འཛིན་གྱིས་བཤད་དོ། ཐབ་ཁུང་ལ་ས་དཀར་པོ་དང་། ཕྱི་རོལ་དུ་
བའི་ལྕི་བས་བྱུགས་ནས། དེ་གཉིས་ལ་བདུད་རྩི་དཀར་པོ་དང་ལྡན་པའི་དྲི་་་་་
དཀར་པོས་བྱུགས་ལ། ཐུན་གསུམ་དུ་མེ་ཏོག་དཀར་པོའི་སིལ་མ་བཅལ་དུ་དགྲམ་
པར་བྱའོ། །
གཉིས་པ་ནི། དགང་བླུག་གི་རྒྱུ་ནི། དྷ་རི་ཀ་པས། གསེར་ཟངས་ལྕགས།
ར་གན། མི་རུས། སྦྱིན་བསྲེག་གི་ཤིང་སྟེ་བདུན་གང་རུང་ལས་བྱ་བར་བཤད་དོ།
དགང་གཟར་གྱི་ཡུ་བའི་སྲིད་ནི་མཐེབ་སོར་ཉེར་བཞི་པ། ཡུ་བའི་འོག་ཏུ་རིན་པོ་
ཆེ་སོར་གསུམ་པ། དེའི་འོག་ཏུ་སོར་གསུམ་པའི་རྡོ་རྗེའོ། །དེ་གཉིས་དང་བཅས་
ན་ཡུ་བ་ལ་སོར་སུམ་ཅུ་སྟེ། བླུག་གཟར་གྱི་ཡུ་བ་ལ་ཡང་དེ་བཞིན་ནོ། །དགང་་་་
• 370 •



གཟར་གྱི་སྦོམ་གྱི་ཚད་ནི། རྡོ་རྗེ་དང་བཅས་པའི་ལག་པས་གཟུང་དུ་རུང་བ་ཡིན་
ལ། བླུག་གཟར་གྱི་སྦོམ་ན་དགང་གཟར་གྱི་སྦོམ་ལས་ཕྱེད་ཀྱིས་ཕྲ་བའོ། །དགང་
གཟར་གྱི་ཡུ་བའི་སྟེང་དུ་ནི་གྲུ་བཞི་པ། རྒྱར་སོར་བཞི་པའི་དབུས་སུ། ཟབས་སུ་
སོར་གཉིས་དམའ་བ་ལ་རྡོ་རྗེ་རྩེ་ལྔ་པ་སོར་གཉིས་པས་མཚན་པ། གྲུ་བཞིའི་སྟེང་
གི་རྒྱུར་སོར་ཕྱེད་ལ་རྡོ་རྗེའི་ཕྲེང་བས་བསྐོར་བ་གྲུ་བཞི་པའི་སྟེང་དུ་པདྨའི་འདབ་
མའི་དབྱིབས་ཅན་སོར་བཞི་པ། ཟབས་སུ་མཐེའུ་ཆུང་གི་ཚད་ལ་སོར་བཞི་པའི་
རྡོ་རྗེས་མཚན་པ། སྲིད་དུ་བཅུད་འཛག་པའི་བུ་ག་མཐེ་བོང་ངམ། མཐེའུ་ཆུང་
ངུའི་ཚད་ཙམ། དེའི་སྟེང་དུ་རྡོ་རྗེ་རྩེ་གསུམ་པ་སོར་བཞི་པའོ། །ཡང་ན་ཡུ་བའི་
སྟེང་གི་ཆར་པད་འདབ་ཀྱི་རྣམ་པ། སྲིད་དུ་སོར་བརྒྱད་པ། ཇི་ལྟར་མཛེས་པ་ལ་
རྒྱར་གྲུ་བཞི་པ་སོར་བཞི་པ། ཟབས་སུ་སོར་གཉིས་དམའ་བའི་དབུས་སུ་རྡོ་རྗེ་་་
སོར་བཞི་པ་རྩེ་གསུམ་པའམ་ལྔ་པས་མཚན་པ་སྟེ། ཡུ་བའི་སྐོར་དང་བཅུད་ཀྱི་བུ་
ག་འདྲའོ། བླུག་གཟར་གྱི་ཡུ་བའི་སྟེང་དུ། ཁ་པད་འདབ་རྒྱར་སོར་གཉིས་པ།
ཟབས་སུ་སོར་གཅིག་པ་དབུས་སུ་རྡོ་རྗེ་རྩེ་ལྔ་པས་མཚན་པའོ། །དགང་བླུག་མེད་
ན་ལག་པའི་སོར་མོ་ལྔ་སྦྱར་བར་དགང་བླུག་དང་། སོར་མོ་གསུམ་སྦྱར་བས་་་་་
བསྲེག་བླུག་འབུལ་བ་དང༌། བླུག་གཟར་མེད་ན་བསྲེག་བླུག་ཀྱང་དགང་གཟར་་་་
གྱིས་བྱས་ཏེ། དེ་ཐམས་ཅད་འོད་སྙེའི་ལུགས་སོ།
གསུམ་པ་ལ་གསུམ། མཆོད་རྫས། བསྲེག་རྫས། སྦྱངས་ཏེ་འབུལ་བ་དང་
དགོད་པའི་གནས་སོ། ། །
དང་པོ་ནི། དུང་ངམ་ཉ་ཕྱིས་ཀྱི་སྣོད་དུ་འོ་མ་དང་། མེ་ཏོག་དཀར་པོའི་ཆུ།
ནས་དང་ཏིལ་ནག ཀུ་ཤ་འབྲས་ཡོས་བདུད་རྩི་ལྔ་རྣམས་ཀྱང་བླུག་ལ། ལས་་་་་
སྔགས་བརྗོད་པའི་མཐར། སཱ་ཧཱ། བཟླའོ་ཆུ་བཞིའི་སྣོད་གསུམ་གྱི་ནང་དུ་ཡང་།
བཟེད་ཞལ་གྱི་སྣོད་གསུམ་མན་ཇི་ལ་སོགས་པའི་སྟེང་དུ་བཞག་གོ །དྲི་ཞིམ་པོའི་
• 371 •



མེ་ཏོག་དཀར་པོ། འོ་མས་བྲུས་པའི་ལྷ་བཤོས་དང་ག་བུར་ལ་སོགས་པའི་སྤོས།
མར་དཀར་གྱི་མར་མེ། ཙན་དན་ལ་སོགས་པའི་དྲི་ལ་ཁ་དོག་སྒྱུར་དགོས་པ་་་་་
རྣམས་ལས་མཐུན་གྱི་ཁ་མདོག་སྒྱུར་རོ། ལས་མཐུན་གྱི་གོས་བཟུང་དང་། རྡོ་་་
ཐལ་མེད་པའི་སོ་རྩིའོ། །
གཉིས་པ་ལ་གཉིས། ཡམ་ཤིང་དང་བུར་ཤིང་གི་རྫས་དང་ བསྲེག་རྫས་་
ལྷག་མ་བསྟན་པའོ།
དང་པོ་ནི། ཞི་བའི་ཡམ་ཤིང་ནི་གཞུང་གཞན་རྣམས་ནས་བྱུང་བ་རྣམས་་་
འདིར་མི་རྙེད་ལ། རྡོ་རྗེ་མཁའ་འགྲོ་ལས། འོ་མ་ཅན་གྱི་ཤིང་ལས་བྱ་བར་་་་་་
གསུངས་པའི་འུམ་བུ་ལ་སོགས་པ་དྲི་ཞིམ་པོ་དང་ལྡན་པའི་འོ་མ་ཅན་གྱི་ཤིང་གི་རྩེ་
མོའི་ཕྱོགས། སྲིད་དུ་སོར་བཅུ་གཉིས་པ། སྦོམ་དུ་མཐེའུ་ཆུང་གི་ཚད་ལོ་མ་་་་་
གཉིས་པ་རླན་དང་བཅས་པ་མཉམ་པོར་སྤྱད་པ། རྩེ་མོ་གཉིས་སྦྲང་རྩི་དང་འོ་མ་
དང་། མར་དུ་སྙུག་པ་བདུད་རྩིའི་དྲི་ཆུས་བྲན་པའོ། བུད་ཤིང་ནི་ཡམ་ཤིང་དང་
རྒྱུ་འདྲ་བ་སྲོག་ཆགས་མེད་པ། ཐབ་ལས་ཅུང་དམའ་བ། ཐབ་བཞིན་དུ་་་་
བརྩེགས་ལ། དགོན་པའི་བ་ལང་ལྕི་བས་ཀྱང་རུང་ངོ༌།
གཉིས་པ་ནི། ཞི་བའི་རྫས་ཁྱད་པར་བ་ནི། འབྲུ་མར་གྱིས་བྱུགས་པའི་ཀུ་
ཤ། ནས། ཞོ། ཏིལ། འོ་མ། འབྲས་ཟན། དུར་བ། ཙན་དན། སྤྲི་ཡང་ཀུ།
ཐང་ཆུ། དྲི་ཞིམ་པོའི་མེ་ཏོག འབྲས་ཡོས་སྦྲང་རྩི་སོགས་སུ་སྐྱུགས་དང༌། ནང་
གི་བདུད་རྩི་ལྔའོ། རྫས་རྣམས་ཀྱི་བྱེད་ལས་སོ་སོ་བ་ནི། སྡོམ་འབྱུང་ལས། མར་
གྱིས་འབྱོར་བ་ཐམས་ཅད་བྱེད། །ཡམ་ཤིང་གཟི་བརྗིད་རྣམ་པར་འཕེལ། །བུད་
ཤིང་ལྷག་པར་དཔའ་བ་བྱེད། །ཀུ་ཤས་ཐམས་ཅད་བསྲུང་བར་བྱེད། །ཡུངས་་་
དཀར་དག་ནི་ཞི་བར་བྱེད། །འབྲས་ཀྱིས་རྒྱས་པར་བྱེད་པར་འདོད། །ཏིལ་ནི་་་
སྡིག་ཕྲོག་རིག་པར་བྱེད། །སོ་བས་ནོར་དང་འབྲུ་རྣམས་འགུགས། །མ་ཤས་་་་་
•372 •



སྟོབས་ནི་ཆེན་པོར་བཤད། །ནས་ནི་རླུང་གི་ཤུགས་རབ་སྟེར། །དུར་བས་ཚེ་ནི་་
འཕེལ་བར་བྱེད། །གྲོས་ནི་ནད་རྣམས་འཇོམས་པར་བྱེད། །ཞོ་འོ་སྦྲང་རྩིས་ཤེས་
རབ་སྟེར། །ཞོ་ཟན་བདེ་བ་ཐམས་ཅད་སྟེ། །ཞེས་གསུངས་པ་ལྟར་ཡིན་པས། །
དེ་དག་འདོད་པས་ཞི་རྒྱས་ཀྱི་སྦྱིན་བསྲེག་བྱའོ། །ཀུ་ཤ་ནི་སྔོ་ལྗང་རྩ་བ་དང་། རྩེ་
མོ་མཉམ་ཤིང་འདབ་མ་མ་གྲུགས་པ་མར་དང་འོ་མ་ལ་སྦགས་པ་དང་། དུར་བ་་་
ནི་སྔོན་པོ་རྩ་བ་དང་རྩེ་མོ་མ་ཉམས་པ་ལ་འོ་མས་སྦགས་པའོ། །འབྲས་ནི་མ་་་་་
གྲུགས་པའོ། །བགེགས་ཞི་བ་ལ་གུ་གུལ་གྱི་རིལ་བུ་མར་ལ་སྐུགས་པ་བསྲེགས་པར་
རིག་པ་མཆོག་ལས་སོ། །བཟླས་པ་དང་ཆོ་ག་ཆད་ལྷག་གི་ཉེས་པ་ཁ་སྐང་ནི། ཞི་
བའི་སྦྱན་བསྲེག་དང་། དཀྱིལ་འཁོར་མཆོད་པའི་སྦྱིན་བསྲེག་ནི་ཤན་ཏི་པ་དང་།
དཔལ་འཛིན་གྱི་བཤད་པ་ལྟར་ཞི་བའམ་རྒྱས་པ་གང་རུང་གིས་སོ།
གསུམ་པ་ནི། བསྲེག་རྫས་རྣམས་སྔགས་དང་ཕྱག་རྒྱས་བསངས་བ་དང་། །
དག་པར་བྱེད་པ་ཨ་བྷས་བཤད་ཅིང་། བདུད་རྩི་ལྔའི་ངོ་བོར་བསྐྱེད་པར་དཔལ་
འཛིན་གྱིས་བཤད་པའི་ཕྱིར། འོག་ནས་འབྱུང་བ་ལྟར་བསང་སྦྱང་བྱིན་གྱིས་་་་
བརླབ་བོ། འབུལ་བའི་རིམ་པ་ནི་མར་མེ་མཛད་བཟང་པོས། ཡམ་ཤིང་མེ་ལ་་་
མར་དང་ཏིལ། །མ་གྲུགས་དུར་བ་འབྲས་ཟན་ཞོ། །ཀུ་ཤ་ཆོ་གའི་རིམ་པ་ཡིན། །
ཞེས་གསུངས་པ་དང་འདྲ་བར། ཨ་བྷ་ཡས་ཀྱང་བཤད་ཅིང་། ཁྱད་པར་ནི། །
འབྲས་མ་གྲུགས་པ་ཏིལ་གྱི་འོག་ཏུ་བཤད་ལ། ཀུ་ཤའི་རྗེས་སུ་སོ་བ་དང༌། ནས་
དང་སྲན་མ་དང་། གྲོ་འབུལ་བ་བཤད་པ་ལྟར་རང་ལུགས་བྱའོ། འབུལ་བའི་་་་
ཚུལ་ནི། དགང་གཟར་མར་ཁུས་བཀང་བའི་ཁར་བླུགས་གཟར་མར་གྱིས་བཀང་
བ། གན་རྐྱལ་དུ་བཞག་ནས་འབུལ་བར། ཨ་བྷ་ཡ་སོགས་ཀྱི་བཤད་པ་ལྟར་་་་་
བྱའམ། དགང་གཟར་གྱི་ཁར་བླུག་གཟར་ཁ་ཕུབ་ནས་འབུལ་བར། བྷ་བ་བྷ་་་་
དྲས་བཤད་པ་ལྟར་བྱའོ། ཡམ་ཤིང་དང་དུར་བ་ཀུ་ཤ་རྣམས་མཐེ་བོང་དང་མིང་
• 373 •



མེད་ཀྱིས་འབུལ་ཞིང་། འབྲུ་ལ་སོགས་པ་བླུག་གཟར་གྱིས་བཟུང་དུ་རུང་བ་་་་་
རྣམས་ནི་དེ་ཉིད་དང༌། ཡམ་ཤིང་ནི་གཉིས་གཉིས་སམ་རེ་རེ་དང་། ཀུ་ཤ་དང་
དུར་བ་རྣམས་ནི་གཉིས་གཉིས་སྦྱར་ལ་འབུལ་ལོ། བསྲེག་རྫས་རེ་རེ་ལ་གྲངས་ཇི་
ཙམ་ཞིག་འབུལ་བ་ལ་ནི་ངེས་པ་མེད་དེ། ཤནྟི་པས། དེ་ཡང་རྫས་རེ་རེ་ལ་་་་་
བསྲེག་བླུག་གཅིག་གམ། གསུམ་མམ། བདུན་ནམ། ཉི་ཤུ་རྩ་གཅིག་གམ དེ་
ཡང་བསྲེག་རྫས་རྣམས་འབུལ་བའི་རིམ་པ་བཞིན་བསྒྲིགས། དེའི་ནང་དུ་རྫས་་་་
ཚར་གཉིས་བསྒྲིགས་པའི་ཕྱི་མའི་མཐར། གཏོར་མ་གཅིག་བཤམས། གཡོན་དུ་
ཆུ་བཞི་རྣམས་དང་། སངས་ཆུ་ནང་མཆོད་མདུན་དུ་བཞག་ཅིང་། རླུང་གཡབ་་་
དང་། མེ་གསོ་བའི་ཆས་དང་། ཀུ་ཤ་ཡང་སྟ་གོན་བྱས་ལ། རྫས་ཐམས་ཅད་ལ་
བདུད་རྩི་རིལ་བུ་བཏབ་པའི་ནང་མཆོད་ཀྱིས་བྲན་ནོ། །
བཞི་པ་ནི། ཞི་བ་ལ་ཤིང་འོ་མ་ཅན་དང་། གཙུབ་ལས་བྱུང་བའི་མེ་དང་།
མེ་ཐ་མལ་དང༌། དགོན་པའི་མེ་དང༌། སྦྱིན་བསྲེག་གི་མེ་ཡང་རུང་ངོ༌། ཕྱི་མ་་
ལ་མཆོད་སྦྱིན་གྱི་ཤིང་ལས་བྱུང་བའི་མེ་ཞེས་བྱ་འབྱུང་ངོ༌། །
ལྔ་པ་ལ་གཉིས། ཁ་ལྟ་ཕྱོགས་དང་འདུག་སྟངས་ལ་སོགས་པའི་ཁྱད་པར་་་་་
དང༌། བདག་མདུན་གྱི་ལྷའི་རྣལ་འབྱོར་ལ་སོགས་པའི་ཁྱད་པར་རོ། ། །
དང་པོ། ཁ་ལྟ་ཕྱོགས་རྟོག་བདུན་དང༌། དཔལ་འཛིན་དང་། ཨབྷ་ཡ་ཀ་
རས་ཁ་ཤར་བལྟ་བར་བཤད་དོ། །འདུག་སྟངས་ནི་ཞི་བ་འཇམ་ཞིང་བདེ་བའི་་་
གདན་ལ་པདྨའི་འདུག་སྟངས་བྱ་སྟེ། དེ་ནི་བྱིན་པ་གཡས་པར། བྱིན་པ་གཡོན་
མ་བཞག་སྟེ། པུས་མོ་གཉིས་དམར་པོའོ། །བསམ་པ་ནི་བྱམས་པ་དང་སྙིང་རྗེའི་
བསམ་པའོ། །ཆས་གོས་མནབས། ཁྲུས་བྱས། ལུས་དྲི་ཞིམ་པོས་བྱུགས་ལ་གོས་
དཀར་པོ་གྱོན་ནོ། ། །
གཉིས་པ་ལ་གཉིས། བདག་མདུན་གྱིས་ལྷའི་རྣལ་འབྱོར་ཇི་ལྟར་བྱ་བ་དང་།
+ 37 ，



མེའི་མཆོད་སྦྱིན་གྱིས་དངོས་གྲུབ་སྒྲུབ་པའི་དགོངས་པ་བཤད་པའོ། །
དང་པོ་ནི། མེ་ལྷ་ཐོག་མཐའ་གཉིས་ཀྱི་སྐབས་སུ་བདག་མདུན་གྱི་ལྷ་གཉིས་
འདྲ་བ་མི་དགོས་མོད། འོན་ཀྱང་སྐབས་སུ་སྦྱིན་བསྲེག་འབུལ་བའི་ལྷའི་གཙོ་བོ་་་་
དང་། བདག་བསྐྱེད་ཀྱི་ལྷ་གཉིས་འདྲ་བར་དགོས་སམ་མི་དགོས་སྙམ་ནས་འདི་
ལ་འོད་སྙེ་ལས། ཐབ་ཁུང་དུ་ལྷག་བྱེད་ཀྱང་། བདག་བསྐྱེད་རིང་ལྷག་པའི་ལྷ་་་
གཅིག་པུས་བྱེད་པ་དང་། ཐབ་ཀྱི་ལྷའི་རྣལ་འབྱོར་གྱིས་བྱེད་པ་གཉིས་གསུངས་སོ།།
ལྷའི་ཁོག་ནི། རྟོག་བདུན་ལས་བཤད་པ་ལྟར་དཀར་པོར་བྱའོ། །མེ་ལྷའི་སྙིང་་་
ཁར་བསྐྱེད་པ་ལ་དེ་ཁོ་ན་ཉིད་ཀྱི་ཡེ་ཤེས་དང་། མེ་ལྷ་གཉིས་ངོ་བོ་གཅིག་ཏུ་བལྟ་
ནས་བསྐྱེད་པར་འོད་སྟེ་ལས་བཤད་དོ།། ཞེས་མར་མེ་མཛད་བཟང་པོས་གདམ་
པའོ། །གཙོ་བོ་ལ་འབུལ་བའི་ཚེ་དེའི་ལྗགས་ལ་བསྟབས་པས་ལྷ་ཐམས་ཅད་ཀྱིས་
གསོལ་བར་མོས་པའམ། ལྗགས་ཐམས་ཅད་ཐ་མི་དད་དུ་མོས་ནས་ཕུལ་ན་ལྷ་་་་
ཐམས་ཅད་ལ་ཕུལ་བར་གྱུར་བར་ཤནྟི་པས་བཤད་དོ། །སྦྱིན་བསྲེག་གི་འཁོར་་་་
གསུམ་དེ་ཁོ་ནར་ཅིར་ཡང་མ་གྲུབ་པར་ངེས་པ་བསྐྱེད་ནས། བདག་དང་ལྷ་དང་
མཆོད་སྦྱིན་གྱི་རྫས་དང་། ཐབ་དང༌། དགང་བླུག་ལ་སོགས་པ་རྣམས་སྒྱུ་མ་ལྟ་་
བུར་ཤར་བའི་ངང་ནས་སྦྱིན་བསྲེག་བྱེད་པ་ཤིན་ཏུ་གལ་ཆེ་བར་གསུངས་པས།
ཡང་ཡང་དེ་དྲན་པ་གསོ་བར་བྱའོ། །
གཉིས་པ་ནི་སྦྱིན་བསྲེག་གི་མེ་དང་ལྷ་གཉིས་ངོ་བོ་གཅིག་ཏུ་མོས་པར་བྱས་་
ནས་མེ་ལ་བསྲེག་རྫས་བསྲེག་དགོས་སོ། མེ་དང་མེ་ལྷ་ངོ་བོ་གཅིག་ཏུ་བསྐྱེད་པའི་
དམ་ཚིག་པ་ལ་ཡེ་ཤེས་པའི་མེ་ལྷ་སྤྱན་དྲངས་ནས་བྱིན་གྱིས་བརླབས་པའི་མེ་ལ་་་་
རྫས་རྣམས་བསྲེགས་པས་འཇིག་རྟེན་ལས་འདས་པའི་ལྷས་དངོས་གྲུབ་སྩལ་བའི་་
སྒོར་འགྱུར་བས། ཐོག་མར་མེ་ལྷ་བསྐྱེད་ནས། སྦྱིན་བསྲེག་བྱེད་པ་ཡིན་ནོ། །དེ་
ལྟར་ན་སྦྱིན་བསྲེག་གི་དངོས་གྲུབ་སྒྲུབ་པ་ལ་ཐོག་མར་མེ་ལྷ་ཐབ་ཏུ་འགུགས་པར་
• 375 •



ནུས་པ་གཅིག་གལ་ཆེའོ། དེ་ཡང་རིག་པ་མཆོག་ལས། ལས་ཐམས་ཅད་ལའང་།།
ས་ལ་ཤའི་ཤིང་ལ་མེ་སྦར་ནས། འབྲས་ཡོས། ཞོ་དང་སྦྲང་རྩི་དང་། མར་དང་
སྦྱར་བས་མེ་ལྷ་ལ་ལན་སྟོང་ཕྲག་བརྒྱད་སྦྱིན་བསྲེག་བྱས་ན། ལས་འགྲུབ་པ་དང༌།
མེ་ལྷ་བྱོན་པའི་རྟགས་ཀྱང་། མེའི་དབུས་སུ་སྔོན་བྲེང་བ་འདུག་པ་དང་། ཐབ་་
སྔོ་བ་དང༌། མེའི་རྩེ་མོ་རྒྱས་པ་དང་། རྩ་བ་སྔོ་ཞིང་འཁྱོག་པ་རྣམས་ཡིན་པ་ཤེས་
པར་བྱའོ། །
གཉིས་པ་ལ་གཉིས། ཞི་བའི་ཆོ་ག་དང་། ལས་གཞན་རྣམས་ཀྱི་ཆོ་གའི་་་
དམིགས་བསལ་ལོ། །
དང་པོ་ལ་གསུམ། སྔོན་དུ་བྱ་བའི་ཆོ་ག་དང་། དངོས་གཞིའི་ཆོ་ག་དང་།
མཇུག་གི་ཆོ་གའོ། ། །
དང་པོ་ནི། སྔར་བཤད་བཞིན་ཆོ་གའི་ཡན་ལག་ཐམས་ཅད་ཚོགས་པར་་་་་
བྱས་ལ། པདྨའི་འདུག་སྟངས་ཀྱིས་ཁ་ཤར་དུ་ཕྱོགས་ཏེ་འདུག་ནས། བདག་་་་་
བསྐྱེད་ཀྱི་མཆོད་རྫས་རྣམས་བསངས་བ་དང་། སྦྱངས་བ་དང་། བསྐྱེད་པ་དང་།
བྱིན་གྱིས་བརླབས་ནས། ཞི་བའི་ལས་ཀྱི་ཁ་དོག་དང་མཐུན་པར་ལྷ་ཐམས་ཅད་་་
དཀར་པོའི་བསྒོམ་པའི་བདག་བསྐྱེད་རྫོགས་པར་སྒྲུབ་ཐབས་བཞིན་བསྒོམ་མོ། །
དེ་ནས་སྨྲ་བ་གཞན་བཅད་དེ། རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་སྟེ། དེ་
གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། སྙམ་དུ་མོས་་་
པ་ཤིན་ཏུ་བརྟན་པ་བྱས་ནས། ཨོཾ་སརྦ་ཏ་ཐཱ་ག་ཏ་སདྷི་བཛྲ་ས་མ་ཡ་ཏིཥྛ་ཨེ་ཥ་སྟེ།
དྷ་ར་ཡ་མི་ཧི་ཧི་ཧི་ཧི་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཞེས་བརྗོད་ཅིང་རྡོ་རྗེ་གཡས་མཐེ་བོང་
དང་མིང་མེད་དང་། ཨོ་བཛྲ་གྷཎྜ་ཧཱུྃ། ཞེས་བརྗོད་ཅིང་དྲིལ་བུ་གཡོན་པའི་མཐེ་
བོང་དང་མིང་མེད་ཀྱིས་བཟུང་ནས། དེ་གཡོན་པའི་དཀུར་བཞག་ལ། རྡོ་རྗེ་་་་
སེམས་དཔའ་ལ་སོགས་པ་རྣམས་མཉེས་པར་བྱའོ་སྙམ་དུ་བསམ་ནས་ཧཱུྃ་བརྗོད་པ་
• 376 •



སྔོན་དུ་འགྲོ་བས། སེམས་ཅན་རྨོངས་དང་བྲལ་བ་ཡི། །རྡོ་རྗེ་སེར་བ་མཛེས་པ་་
ཡིས། །རྣམ་ཐར་ཆོས་ཀྱི་བྱ་བ་སྟེ། །སྤྲོ་དང་བཅས་པའི་རྡོ་རྗེ་བཟུང་། །ཧཱུཾ་ཧཱུཾ་ཧཱུཾ།
ཧོ་ཧོ་ཧོ། ཞེས་བརྗོད་ཅིང་རྡོ་རྗེ་གསོར་བར་བྱའོ། དེ་ནས་གཡས་པའི་དཀུར་་་་
བཟུང་བའམ་གསོར་ཞིང་། ཨོཾ་བཛྲ་དྷརྨ་ར་ཎི་ཏ། པྲ་ར་ཎི་ཏ། བོ་གྲ་ར་ཎི་ཏ།
སརྦ་བུདྡྷ་ཀྵེ་ཏྲ། པུ་ཙ་ལི་ནི། པནྟཱ་པ་ར་མི་ཏ། ནཱ་ད་སྭ་བྷ་ཝ། བཛྲ་སཏཱ་ཧྲི་ད་
ཡ། སནྟོ་ཥ་ནི་ཧཱུཾ་ཧཱུཾ་ཧཱུཾ། ཧོ་ཧོ་ཧོ་སྭཱ་ཧཱ། ཞེས་བརྗོད་ཅིང་དྲིལ་བུ་དབུས་དང་་་
ཕྱོགས་མཚམས་བརྒྱད་དུ་ལྕེ་བསྐྱོད་པས་དཀྲོལ་བར་བྱའོ། དེ་ནས་བསང་ཆུའི་སྣོད་
ནས་ཀུ་ཤའི་རྩེ་མོས་ལག་པ་གཡས་པས་ཆུ་བླངས་ཏེ། ཨོ་ཧིཏྟིཝ་གྲི་ཏ་ན་ན་ཧཱུཾ་་
ཕཊ། རང་གི་གཡོན་ནས་གཡས་བསྐོར་དུ། ཐབ་དང་རྫས་ཐམས་ཅད་དང༌། །
དགང་བླུག་དང་རང་ལ་ཡང་བསང་གཏོར་བྱས་ཏེ། ནང་མཆོད་ཀྱིས་ཀྱང་བསང་
ལ། དེ་ནས། ཨོཾ་ཤུ་ནྱ་ཏ་ཙཱ་ན་བཛྲ་སྭ་བྷ་ཝ་ཨད་མ་ཀོ་ཧཾ། ཞེས་པ་ནས། ཟག་
པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཞེས་པས་མཆོད་པ་བྱིན་་་་་
གྱིས་བརླབས་ནས། ལག་པ་གཉིས་ཁུ་ཚུར་ཁ་སྦྱར་བས་གོང་མོ་གཉིས་བསྒྲེངས་་་་
ནས་རྩེ་སྤྲས་པའི་རྫས་རྣམས་ལ་རེག་སྟེ། ཨོཾ་སྭཱ་ཧཱ། ཞེས་པས་རྫས་རྣམས་བཀྲུས་
པར་བསམ། ཨོཾ་ཨཱ་སྭཱ་ཧཱས་ཡམ་ཤིང་དང་། ཨོ་ཤི་སྭཱ་ཧཱས་ཞུན་མར་དང་། ཨོ་རྫི་
སྭཱ་ཧཱས་འབྲུ་དང་། ཨོ་ཀུ་རུ་ཀུ་རུ་སྭཱ་ཧཱ་ཞེས་བརྗོད་པས། དེ་དག་ལས་གཞན་་་་་
པའི་རྫས་རྣམས་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་ཅད་སྦྱངས་ཤིང་
དག་པར་གྱུར། བསྲེགས་རྫས་ཐམས་ཅད་བདུད་རྩི་ལྔའི་ངོ་བོར་གྱུར། ཨོཾ་ཤྲཱི་སཱ་
ཧཱ། ༀ་ཤྲཱི་སཱ་ཧཱ། ཞེས་བརྗོད། སྣོད་ཀྱི་ནང་དུ་བཞག ཞུན་མར་གྱི་སྒྲོན་མེ་་་་
སྦར་བས། ཨོ་ཧཱིཏྟིའི་སྔགས་བརྗོད་ལ་འོ་མ་ཅན་གྱི་ཤིང་ལ་སོགས་པ་ལ་མེ་སྦར་
ནས། ཨོ་ཧཱིཏྟིབརྗོད་དེ། ཀུ་ཤའི་རྩེ་མོས་ཆུ་བླངས་པ་དང་། ནང་མཆོད་གྱིས་
ཀྱང་ལན་གསུམ་དུ་གཡས་བསྐོར་དུ་བསང་ལ།	གཙང་ཤིང་ཤིན་ཏུ་སྐམ་པའི་རྩའི་
• 377 •



ཆུན་པོ་དང་བཅས་པ་དུ་བ་མེད་པ་ཐབ་ཏུ་བཅུག་ནས། ཨོཾ་ཛཱ་ལ་ཛཱ་ལ་ཧཱུྃ་དང་།
ཧཱུྃ་ཡིག་བརྗོད་དེ་རླུང་ཡབ་ཀྱི་མེ་སྦར་རོ། ལས་སྔགས་ལན་བདུན་བརྗོད་དེ།
མར་ཁུ་བླུག་གཟར་བདུན་གྱིས་ཀྱང་རབ་ཏུ་སྦྱར་བར་བྱའོ། དེ་ནས་ཀུ་ཤ་རྣམས།
ཨོཾ་བཛྲ་སཏྭ་ཨ། ཞེས་པ་འདི་ལན་བདུན་བཟླས་ནས། ཨོ་ཀུ་ཤ་འདི་ནི་གཙང་་་་
ཞིང་དགེ། ཚངས་པ་ལྷ་རྣམས་དག་བྱེད་ཡིན། །དཀོན་མཆོག་གསུམ་པོ་མཉེས་་
བྱེད་པ། །ས་ལས་སྐྱེས་པ་འདབ་མའི་སྙིང་། །བདག་གི་བགེགས་རྣམས་ཐམས་་་
ཅད་ནི། །ཞི་དང་བཀྲ་ཤིས་མཛད་དུ་གསོལ། །ཀུ་ཤ་སྔོ་ལྗང་དྲི་མ་མེད་པ་གས་་་
ཤིང་འདབ་མ་མ་གྲུགས་པ་ཧ་ཅང་ཡང་མི་རིང་བ་གཉིས་གཉིས་རྩེ་མོ་གཤིབས་པ་
རང་གི་གཡོན་ངོས་ནས་ཐབ་ཀྱི་ཁ་ཁྱེར་ལ། རང་གི་ཁ་གང་དུ་བལྟ་བའི་ངོས་ལ་་
ཤར་དུ་བྱས་པའི་ལུགས་ཀྱི་རྩེ་མོ་ཤར་དང༌། ལྷོ་དང༌། ནུབ་དང༌། བྱང་དུ་་་་
བསྟན་པ། སྔ་མའི་རྩེ་མོ་ཕྱི་མའི་རྩ་བས་ནོན་པ་ཙམ་དུ་དགྲོམ་ཞིང་ཐབ་གུང་དུ་་
རྩེ་མོ་ཤར་དུ་བསྟན་པའི་ཀུ་ཤ་བ་ལང་གི་སྣ་བ་ལྟ་བུ་ཧང་མི་རིང་བས་གཡོག་གོ
གཉིས་པ་ལ་གསུམ། ཐོག་མར་འཇིག་རྟེན་པའི་མེ་ལྷ་མཆོད་པ། བར་དུ་
འཇིག་རྟེན་ལས་འདས་པའི་མེ་ལྷ་མཆོད་པ། མཐར་འཇིག་རྟེན་པའི་མེ་ལྷ་མཆོད་
པའོ། །
དང་པོ་ལ་གསུམ། ཐབ་དང་མེ་ལྷ་བསྐྱེད་ཅིང་ཡེ་ཤེས་པ་དང་བསྲེ་བ། །
མཆོད་ཅིང་བསྟོད་དེ་དམ་ཚིག་བསྒྲགས་པ། བསྲེག་རྫས་ཕུལ་ནས་སླར་ཡང་་་་་
མཆོད་པའོ། ། །
དང་པོ་ནི། བསང་ཆུས་ཐབ་བསངས་ཏེ། སྭ་བྷཱ་བས་སྟོང་བར་སྦྱངས།
སྟོང་པའི་ངང་ལས་སྣ་ཚོགས་པདྨ་དང་ཟླ་བའི་སྟེང་དུ་པཾ་དང་རྡོ་རྗེ་ལས་རྡོ་རྗེ་་་་
འཛིན་པ་དཀར་པོ་དཀར་མཐིང་དམར་པའི་ཞལ་གསུམ་ཕྱག་དྲུག་གི་དང་པོ་་་་་
གཉིས་རང་འདྲ་བའི་ཡུམ་ལ་འཁྱུད་པ། གཡས་འོག་མ་གཉིས་རྡོ་རྗེ་དང་རལ་གྲི།
• 378 •



གཡོན་འོག་མ་གཉིས་རིན་པོ་ཆེ་དང་པདྨ་འཛིན་པ། ཞུ་བ་ལས་བྱུང་བའི་ཡེ་ཤེས་
ཀྱི་ཐབ་ཁ་དོག་དཀར་ཞིང་དབྱིབས་ཟླུམ་པ། མུ་རན་ཁ་དང་བཅས་པ། ཁ་ཁྱེར་
ལ་འཁོར་ལོའི་ཕྲེང་བས་བསྐོར་བ། གྲུ་བཞིར་ཟླ་ཕྱེད་རྡོ་རྗེས་མཚན་པ། དྭངས་
ཤིང་ཐོགས་པ་མེད་པར་གྱུར། དེའི་ནང་དུ་རམ་ལས་སྐྱེས་པའི་མེ་གྲུ་གསུམ་གྱི་་་
དབུས་སུ་སྣ་ཚོགས་པདྨའི་ལྟེ་བར། རམ་ལས་བགྲང་ཕྲེང་། དེ་ཡོངས་སུ་གྱུར་པ་
ལས་མེ་ལྷ་སྐུ་མདོག་དཀར་པོ། དཀར་ནག་དམར་བའི་ཞལ་གསུམ་ཕྱག་དྲུག་པ་
གཉུག་མར་གནས་པའི་རིག་མ་དང་གཉིས་སུ་མེད་པའི་སྐུ། ཕྱག་གཡས་ཀྱི་དང་་
པོ་ན་བགྲང་ཕྲེང་། གཉིས་པ་ན་མི་འཇིགས་པ་སྦྱིན་པ། གསུམ་པ་ན་གྲི་གུག
གཡོན་གྱི་དང་པོ་ན་དབྱུ་གུ་རྩེ་གསུམ་པ། གཉིས་པ་ན་སྤྱི་བླུགས། གསུམ་པ་ན་
ཐོད་པ་བསྣམས་པ། གཡོན་བརྐྱངས་པའི་སྟབས་ཀྱིས་བཞུགས་པ། ཁྲོ་བོའི་རྒྱན་
རྣམས་ཀྱིས་བརྒྱན་པས་ཐུགས་ཀར་མེ་གྲུ་གསུམ་པ་རིམ་གྱིས་མཚན་པར་གྱུར། །
དམ་ཚིག་པའི་ཐུགས་ཀའི་ས་བོན་གྱི་འོད་ཟེར་ལས་འཕྲོས་པའི་ཁྲོ་བོ་འདོད་རྒྱལ་
གྱི་ཤར་ལྷོ་ནས་སྒོམ་པ་དང་འདྲ་བའི་མེ་ལྷ་དྲང་སྲོང་གི་འཁོར་གྱིས་བསྐོར་བར་་་་
སྤྱན་དྲངས་པར་བསམ་ལ། གཡས་པ་མི་འཇིགས་པའི་ཕྱག་རྒྱས་མཐེ་བོང་གཡོབ་
ཅིང་། ཨོ་ཚུར་བྱོན་ཚུར་བྱོན་འབྱུང་པོ་ཆེ། ལྷ་ཡི་དྲང་སྲོང་བྲམ་ཟེ་མཆོག
བསྲེག་བླུག་ཞལ་ཟས་བཞེས་སླད་དུ། འདིར་ནི་ཡང་དག་བསྙེན་པར་མཛོད། ཨོ་
ཊཀྐི་ཧཱུཾ་ཛ། ཞེས་པས་སྤྱན་དྲངས་ལ། ཐབ་ཀྱི་མེ་མཚམས་ཀྱི་ཁ་ཁྱེར་གྱི་ཀུ་ཤའི་་
གདན་ལ་བཞུགས་པར་བསམ་མོ། ལས་ཀྱི་སྔགས། ཧཱིཏྟིདང་། བསང་ཆུ་་་་
གཏོར་ལ་ཕྱི་འབྲང་གི་བགེགས་བསྐྲད་ལ། ཆུ་བཞི་ཕུལ་བའམ། བསྡུས་པ་ལ་་་་་
མོས་ན་དེ་མ་བྱས་པར། ཨོ་མུད་ག་ར་ཛཱ། ཞེས་པས་དམ་ཚིག་པ་དང་ཉེ་བར་་་་
དགུག ཨོ་དན་ཊ་ཧཱུྃ་གིས་དམ་ཚིག་པ་ལ་གཞུག ཨོ་པདྨ་བཻ་གྱིས་དབྱེར་མེད་དུ་
བཅིངས། ཨོ་ཁད་ག་ཧོས་དབང་དུ་བྱས་ནས། རྡོར་དྲིལ་གྱིས་འབྱུང་བའི་ཚུལ་་
• 379 •



དང་ལྡན་པའི་ཕྱག་མཛུབ་གཉིས་སེ་གོལ་གཏོག་པ་སྔོན་དུ་འགྲོ་བས་གཞུག་པར་་་
སོགས་བྱའོ། །
གཉིས་པ་ནི། དེ་ནས་ཨོཾ་ཨཱཧཱི། པྲ་ཝ་ར་པད་ཀ་རཾ་པྲཀྵ་ཎཾ་པྲ་ཏིཙྪ་ཧཱུྃ་སྭཱ་ཧཱ།
ཞེས་པས་ཀུ་ཤའི་ཆུན་པོས། ཞབས་བསིལ་གྱི་སྣོད་ནས་གཟེད་ཞལ་དང་པོར་ལན་
གསུམ། བསང་གཏོར་འབུལ། སྣོད་དེ་ཉིད་ནས་མཛུབ་མོས་མེ་ཏོག་བླངས་ཏེ་ཁུ་
ཚུར་ཁ་འོག་ཏུ་བསྟན་ནས་མཐེའུ་ཆུང་ནས་རིམ་གྱིས་འགྲོལ་བའི་ཕྱག་རྒྱ་དང་།
པྲཀཱ་ནཾ་གྱི་གནས་སུ་ཨཉྫ་མཱ་ཧ་ནཾ་བཅུག་ལ་གཟེད་ཞལ་དང་པོར་ཞལ་བསིལ་དང༌།
རྡོ་རྗེ་སྙིམ་པ་ཁ་ཕྱེ་བས་ཕྱག་རྒྱ་དང་། ཨརྒ་གྱི་གཟེད་ཞལ་གཉིས་པར་མཆོད་ཡོན་
དང་ཁུ་ཚུར་གཉིས་བཅངས་ནས་མེ་ཏོག་བླངས་ནས་ལན་གསུམ་བསྐོར་ནས། ཁུ་
ཚུར་ཁ་གྱེན་དུ་བསྟན་པའི་མཛུབ་མོ་ནས་རིམ་གྱི་འགྲོལ་བའི་ཕྱག་རྒྱ་དང་། པཱདྱ་
གྱི་གཟེད་ཞལ་གསུམ་པར། ཞབས་སིལ་དབུལ་ཞིང་། ཨོཾ་ཨཱངྒེ། ཨདཱི་བྱ། ཨ་བཱི་
ཤ། མ་ཧཱ་ཤྲཱི་ཡེ་ཧཱ་བྱ་ཀ་བྱ་བ་ཧ་ན་ཡ་སྭཱ་ཧཱ། ཨོཾ་བཛྲ་པུལླི་ཡེ་སྭཱ་ཧཱ། ཞེས་པ་ནས།
ཤཔྟའི་བར་ཉེར་སྤྱོད་རོལ་མོ་དང་བཅས་དང༌། ནང་མཆོད་ཀྱིས་མཆོད་དེ།
འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་ཊཀྐེའི་་་་་
དབང་བསྐུར་བ། །ཤེས་རབ་མཆོག་གིས་ཉོན་མོངས་ཐམས་ཅད་བསྲེག །འཛིན་
བྱེད་མེ་ལྷ་ཉིད་ལ་རྣམ་པར་འདུད། །ཚངས་པ་འཇིག་རྟེན་མགོན་གྱི་སྲས། །མེ་་
ལྷའི་རྒྱལ་པོ་དྲང་སྲོང་མཆོག །འབྱུང་པོ་ཡོངས་སུ་བསྐྱངས་པའི་ཕྱིར། །ཐུགས་་
རྗེས་དབང་གི་སྐུ་སྤྲུལ་པ། །རིགས་སྔགས་གྲུབ་པའི་དྲང་སྲོང་ཚུལ། །ཉོན་མོངས་
བསྲེག་པའི་ཤེས་རབ་འོད། །བསྐལ་པའི་མེ་བཞིན་གཟི་བརྗིད་པར། །མངོན་་་་་
ཤེས་རྫུ་འཕྲུལ་ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་ཆིབས། །རིགས་
སྔགས་གསུང་ཞིང་བགྲང་ཕྲེང་འཛིན། །བདུད་རྩི་བཅུད་ལྡན་གཎྜི་བསྣམས། །
ཆོས་ཀྱི་བདུད་རྩི་ཡོང་བ་བསིལ། །ཉེས་པའི་སྐྱོན་བྲལ་ཚངས་པར་སྤྱོད། །འཇིག་
• 380 •



རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་བས་བསྟོད་
དེ་ཕྱག་ཀྱང་འཚལ། །ཞེས་པས་བསྟོད། ཨོཾ་བཛྲ་ཨ་ནཱ་ལ་མཧཱ་བྷུ་ཏཱ། ཛྭ་ལ་ཛྭ་ལ།
སརྦ་བྷ་སྨིན་ཀུ་རུ། སརྦ་དུཥཱན་ཧཱུྃ་ཕཊ། ཏྲི་བྱ་ཛཧཱུྃ་བཾ་ཧོ། ས་མ་ཡ་ཧཱུཾ། ས་མ་
ཡ་ཧོ། ཞེས་ལན་གསུམ་དུ་དམ་ཚིག་བསྒྲགས། །
གསུམ་པ་ནི། དེ་ནས་མེ་ལྷའི་ལྗགས་རྡོ་རྗེའི་རྣམ་པ་ཅན་དཀར་པོ་ལ་རཾ་་་
ཡིག་དང༌། དགང་བླུག་གི་ཁ་ཡཾ་ཡིག་འོད་ཟེར་དང་བཅས་པར་གྱུར། ཁ་ནི་མཚོ་
སྐྱེས་དང་། དམ་ཚིག་གི་རྡོ་རྗེས་དགང་བླུག་གི་ནང་དུ་དང་། མི་ཐུབ་ཟླ་བས་་་
དགང་བླུག་གི་ནང་གི་རྡོ་རྗེའི་མཚན་མ་ལས་ས་བོན་དཀར་པོར་བཤད་ལྟར་ཡིན་ནོ།།
ལག་པ་གཡོན་པའི་ཁུ་ཚུར་བཅངས་པའི་སྟེང་ནས་མཐེ་བོང་བཀབ་པ་དེ་བཞིན་་་་
གཤེགས་པའི་ཁུ་ཚུར་དུ་བྱས་པའི་མཛུབ་མོ་བརྐྱང་ལ་གན་རྐྱལ་དུ་བྱས་པའི་དགང་
གཟར་མར་གྱིས་བཀང་བ་བཟུང་། གཡས་པ་ཡང་དེ་བཞིན་གཤེགས་པའི་ཁུ་ཚུར་
དུ་བྱས་པའི་ཁ་ཐུར་དུ་ཕུབ་པས་བླུག་གཟར་གྱི་ཡུ་བ་བཟུང་། གཡོན་པའི་མཛུབ་
མོའི་ཐད་ཀར་གཡས་པས་ཁུ་ཚུར་བཞག་ནས། དགང་གཟར་ཁར་བླུག་གཟར་གྱི་
མགོ་བཞག་ནས་འཛིན་པ་བྱང་ཆུབ་མཆོག་གི་ཕྱག་རྒྱས། ལག་པ་གཉིས་པུས་མོའི་
ནང་ནས་ཕྱིར་མི་འདའ་བར་གཡས་བསྐོར་ཏེ་མེ་ལྷའི་ཞལ་ཅུང་ཟད་གདངས་པར་
དགང་བླུག་གསུམ་མམ། བདུན་མེ་ལྷའི་སྔགས་སམ། དགང་བླུགས་ཀྱི་སྔགས་་་་
སམ། མར་གྱི་བསྲེག་བླུག་གི་སྔགས་ལ་སྤེལ་ཚིག་བཏགས་པས་ཕུལ་ནས། འདོད་
དོན་ལ་གསོལ་བ་གདབ་པས། འཕྲིན་ལས་མཛད་པར་ཞལ་གྱིས་བཞེས་པར་་་་་
བསམ་མོ། སྔགས་དང་པོ། ཨོཾ་ཨཀྵེ་ཡེ། ཨ་དཱི་བྱ་ཨདཱི་བྱ། ཨབྷི་ཤ་ཨབྷི་ཤ། མ་
ཧཱ་ཤི་ཡེ་ཧ་བྱ་ཀ་བྱ་བཱ་ཧ་ན་ཡཱ་སྭཱ་ཧཱ། ཞེས་པའོ། གཉིས་པ་ནི། ཨོཾ་ན་མ་ས་མནྟ་
བུདྡྷ་ནན་ཨཀྵེ་ཡེ་སྭཱ་ཧཱ། གསུམ་པ་ནི། ཨོཾ་ཨག་ཡེ་སྭཱ་ཧཱ། ཞེས་པ་སྟེ། དེ་དག་་
སྭཱ་ཧཱའི་སྔགས་ཀྱི་སྔོན་དུ། སྡིག་པའམ། ནད་དང་གདོན་ལ་སོགས་པ་ཐམས་་་་
• 38 | •



ཅད་ཤིནྟཾ་ཀུ་རུ་སྭཱ་ཧཱ། ཞེས་སྦྱོར། སྐབས་འདིར་མེ་ལ་བགེགས་ཡོད་མེད་་་་
བརྟགས་ཏེ། མེད་ན་མི་དགོས་ལ། ཡོད་ན་མེ་ལ་བསང་གཏོར་དང་ཧིཊྛིས་་་
བསྲུངས་ཏེ་སྔགས་དེ་ལ་བགེགས་ཐམས་ཅད་ཤིནྟཾ་ཀུ་རུ་ཞེས་སྤེལ་ཚིག་དང་སྦྱར་ཏེ།
དགང་བླུག་བདུན་མེ་ལྷ་ལ་ཕུལ་ནས། སླར་ཡང་མེ་ལྷའི་ལས་སྔགས་ཀྱི་བསང་་་་
གཏོར་བྱས་ནས། དགང་བླུག་བདུན་ནམ། གསུམ་མམ། གཅིག་མེ་ལྷའི་སྔགས་
ཀྱིས་འབུལ་ལོ། དེ་ནས་ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་གྱི་་་་་
བདུད་རྩིར་མོས་ནས། ཨོཾ་ཨཀྵེ་ཡེ། ཨ་དཱི་བྱ་ཞེས་སོགས་ཀྱི་མེ་ལྷའི་སྔགས་སམ་་་
ལས་སྔགས་ཀྱི་རྗེས་སུ། ཨོ་བྷོ་དྷི་བྷིཀྵ་ཡེ་སྭཱ་ཧཱ། ཞེས་ཡམ་ཤིང་ཕུལ་ནས་བཀྲ་མི་
ཤིས་པ་དང༌། གཟི་བརྗིད་ཕུན་སུམ་ཚོགས་པ་ལ་བར་དུ་གཅོད་པ་དང་། སྡིག་པ་
པ་ཐམས་ཅད་ཤིནྟཾ་ཀུ་རུ་ཡེ་སྭཱ་ཧཱ། ཞེས་བརྗོད་དོ། །དེའི་རྗེས་སུ་མེ་ལྷའི་སྔགས་
ཀྱི་རྗེས་སུ་རྫས་རང་རང་གི་སྔགས་བརྗོད་དེ། འབུལ་བའི་རིམ་པ་དང་། རྫས་་་
སྔགས་རང་རང་གི་སྔགས་ནི། ཨོཾ་ཨཀྵེ་ཡེ་སྭཱ་ཧཱ། མར་ཁུའོ། ཨོཾ་སརྦ་པཱ་པཾ་ད་ཧ་
ན་བཛྲ་ཡེ་སྭཱ་ཧཱ། ཏི་གྱི། ཨོཾ་བཛྲ་ཨཱ་ཡུ་ཥེ་སྭཱ་ཧཱ། དུར་བའིའོ། ཨོཾ་བཛྲ་པཉྪ་ཡེ་སྭཱ་
ཧཱ། འབྲས་མ་གྲུགས་པའོ། །ཨོཾ་སརྦ་པཱ་པ་དེ་སྭཱ་ཧཱ། ཞོ་ཟན་དང་ཟས་མཆོག་་་་
གིའོ། །ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱ་ཧཱ། ཀུ་ཤའིའོ། །ཨོཾ་སརྦ་ཨརྱ་སིདྷི་ཡེ་སྭཱ་ཧཱ།
ཡུང་དཀར་གྱིའོ། །ཨོཾ་བཛྲ་བི་ཛ་ཡ་སྭཱ་ཧཱ། སོ་བའིའོ། ཨོཾ་མ་ཧཱ་བཱི་ག་ཡ་སྭཱ་ཧཱ།
ནས་ཀྱིའོ། །ཨོཾ་མ་ཧཱ་བཱ་ལ་ཡ། སྲན་མའིའོ། ཨོཾ་བཛྲ་གསྨ་རི་སྭཱ་ཧཱ། གྲོའིའོ། །
དེ་རྣམས་ལ་སྤེལ་ཚིག་བཏགས་ཏེ་གྲངས་ཇི་ལྟར་འདོད་པ་བཞིན་ནོ། །
སྤེལ་ཚིག་ནི། མར་ཁུ་ལ་འབྱོར་པ་ཕུན་སུམ་ཚོགས་པ་ལ་བར་དུ་གཅོད་པ་
ཐམས་ཅད་ཤིནྟཾ་ཀུ་རུ་སྭཱ་ཧཱ། ཏིལ་ལ། སྡིག་པ་ཐམས་ཅད། དུར་བ་ལ་མཐར་་་
ཕྱིན་པ་ལ་བར་དུ་གཅོད་པ་ཐམས་ཅད། འབྲས་མ་གྲུགས་པ་ལ་བསོད་ནམས་་་
རྒྱས་པར་ལ་བར་དུ་གཅོད་པ་ཐམས་ཅད། ཞོ་ཟན་དང་ཟས་མཆོག་ལ། བདེ་བ་
• 382 •



མཆོག་དང་ཤེས་རབ་མཆོག་ལ་བར་དུ་གཅོད་པ་ཐམས་ཅད། ཀུ་ཤ་ལ་སྲུང་བ་་་
མཆོག་ལ་བར་དུ་གཅོད་པ་ཐམས་ཅད་དང༌། གྲིབ་དང་མི་གཙང་བ་ཐམས་ཅད།
ཡང་དཀར་ལ། བགེགས་ཐམས་ཅད། སོ་བ་ལ་ནོར་དང་འབྲུ་རྒྱས་པ་ལ་བར་དུ་
གཅོད་པ་ཐམས་ཅད། ནས་ལ་མྱུར་བའི་ཤུགས་ཕུན་སུམ་ཚོགས་པ་ལ་བར་དུ་་་་་
གཅོད་པ་ཐམས་ཅད། སྲན་མ་ལ་སྟོབས་རྒྱས་པ་ལ་བར་དུ་གཅོད་པ་ཐམས་ཅད། །
གྲོ་ལ་ནད་ཐམས་ཅད་ཤིནྟཾ་ཀུ་རུ་ཡེ་སྭཱ་ཧཱ། ཞེས་སྦྱོར། །
གཉིས་པ་ནི་དཀྱིལ་འཁོར་བསྒྲུབ་མཆོག་དང་འབྲེལ་ན་མེ་ལྷའི་ཐུགས་ཀར་་
ཧཱུཾ་ལས་འཁོར་ཧཱུྃ་གྱིས་མཚན་པ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི་
པ་ནས། ཟླ་བའི་གདན་ཟུང་རེ་རེ་ཞེས་པའི་བར་གཞལ་ཡས་ཁང་གདན་དང་་་་
བཅས་པར་བསྐྱེད། ལྷ་རྣམས་མེ་ཏོག་གིས་སྤྱན་དྲངས་ཏེ། ཨོ་ཧཱིཥིཉྩནས། ཁངྒ་
དྷཱི་ག་ཧཱུྃ་ཕཊ་ཀྱི་བར་ལྷ་རང་རང་གི་སྔགས་བརྗོད་པ་དང་མཉམ་དུ་མེ་ཏོག་རེ་ཐབ་
དུ་དོར་ནས། ལྷ་རྣམས་རང་རང་གི་གནས་ལ་བཞུགས་པར་བསམ་ནས། དཔལ་
རྡོ་རྗེ་འཇིགས་བྱེད་སྐུ་མདོག་དཀར་པོ་ཞེས་པ་ནས། ཐོད་པ་བདུད་རྩིས་གང་བ་
བཞི་ཞེས་པའི་བར་འདོན། དཀྱིལ་འཁོར་དང་མ་འབྲེལ་ན་སྔར་བཞིན་གཞལ་་་་
ཡས་ཁང་བསྐྱེད་པའི་ནང་དུ་ལྷ་རྣམས་རྫོགས་པར་བསྐྱེད་པ་ནི། གདན་དེ་རྣམས་
ཀྱི་སྟེང་དུ་ཧཱུཾ་ཀྵེ་ཞེས་པ་ནས་ཎ་ཡོ་ནི་ར་སྟེ། ཡི་གེ་བཅུ་བདུན་དུ་གྱུར། དེ་རྣམས་
ཡོངས་སུ་གྱུར་པ་ལས་ཞེས་པ་ནས། ཕྱིའི་གྲ་བཞིར་མིའི་ཐོད་པ་བདུད་རྩིས་གང་
བ་བཞི། ཞེས་པའི་བར་བསྐྱེད་ནས་ཆུ་བཞི་དང་བཅས་པས་མཆོད་པ་དང༌། །
བདུད་རྩི་མྱང་བ་དང་བསྟོད་པ་བྱའོ། དེ་ནས་ལྷའི་ལྗགས་རྡོ་རྗེའི་རྣམ་པ་ཅན་་་་་
ཁོག་དཀར་པོ་ལ་རཾ་བཀོད་པ་ལ། ཧཱིཏྟིབཏགས་ལ་སྤེལ་ཚིག་བཏགས་པའི་་་་་
དགང་བླུག་གསུམ་མམ། བདུན་ཕུལ་ནས་གསོལ་བ་བཏབ་པའི་འཕྲིན་ལས་་་་
མཛད་པར་ཞལ་གྱི་བཞེས་པར་གྱུར། ཡམ་ཤིང་ལ་སོགས་པ་རྣམས་ལ་ཧྲཱིཿབྷིདང་
• 383 ，



རྫས་སྔགས་སྤེལ་སྔགས་སྤེལ་ཚིག་དང་བཅས་པ་བཏགས་པའམ། དེ་མ་གྲུབ་ན་དྷཱི
བྷིགཅིག་པུ་ལ་སྤེལ་ཚིག་བཏགས་ལ་ཕུལ་ཏེ། སྤེལ་ཚིག་རེ་རེ་ནས་སྦྱར་མ་ནུས་་
ན་བདུན་བདུན་གྱི་མཐར་དང་། དེ་ཡང་མ་གྲུབ་ན་ཐོག་མཐའ་གཉིས་སུ་་་་
གདགས་སོ། འཁོར་གྱི་ལྷ་ལ་ནི་བདུན་ནམ་གསུམ་ལ་སོགས་པ་ཅི་ཙམ་མ་འབྱོར་
བ་ལྷ་རང་རང་གི་སྔགས་ལ་སྤེལ་ཚིག་གདགས་པ་དབུལ་ལོ། དེ་ལྟར་རྫས་རྣམས་
ཕུལ་ནས་ལས་བཅོལ་བའི་དུས་སུ་ལྷ་རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་
རྣམས་ཀྱིས་བུམ་པ་དཀར་པོ་བདུད་རྩི་དཀར་པོས་གང་བ་ཐོགས་ནས། །སྒྲུབ་བྱ་
ཟླ་བའི་དཀྱིལ་འཁོར་ལ་གནས་པ་ལ་ཁྲུས་བྱས་པས། སྡིག་སྒྲིབ་དང་གནོན་ལ་་་་
སོགས་པ་ཐམས་ཅད་དག་ནས་ཤེལ་ལྟར་གྱུར་པར་བསམ་མོ། རྫོགས་པའི་མཐར་
དགང་བླུག་དབུལ་ཞིང་ཧིཏྟིའི་སྔགས་ཀྱི་མཆོད་ཡོན་ཕུལ་ཏེ་བསང་གཏོར་དང་།
ཞབས་བསིལ་ཕུལ་ལ། ཨོཾ་བཛྲ་ཝ་སེ་སྭཱ་ཧཱ། ཞེས་པས་གོས་གསར་པ་ཕུལ་ལ། ཨོཾ་
བཛྲ་ཏཾ་བུ་ལ་ཧཱུྃ་སྭཱ་ཧཱ། ཞེས་པས་སོ་རྩི་ཕུལ་ལ། མཆོད་པ་དང་ནང་མཆོད་་་་
བསྟོད་པ་བྱ་སྟེ། ཕྱག་བྱས་ནས་མཆོད་ཡོན་དབུལ་ལོ། དེ་ནས་མེ་ཏོག་དང་་་་
བཅས་པའི་ཐལ་མོ་སྙིང་ཁར་སྦྱར་ནས། ཡོ་བྱད་མ་ཚང་བ་ལ་སོགས་པའི་ཉེས་པ་
ཞི་བའི་དོན་དུ། གང་ཡང་བདག་བློ་རྨོངས་པ་ཡི། །ཉེས་བྱས་ཅུང་ཟད་གང་་་་་་
བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིན། །མགོན་ཁྱོད་དེ་ཀུན་བཟོད་་་་
མཛད་རིགས། མ་རྙེད་ཡོངས་སུ་མ་ཤེས་དང་། །ཞེས་པ་ནས། དེ་ཀུན་གཙོ་བོ་
བཟོད་མཛད་རིགས། ཞེས་བརྗོད་དེ། བཅོམ་ལྡན་འདས་ལ་བཟོད་པར་གསོལ་
ནས། ནད་གདོན་ཞི་བ་ལ་སོགས་པའི་འདོད་དོན་འགྲུབ་པར་གསོལ་བ་བཏབ་སྟེ།
ལྷག་ཆད་ཀྱི་ཉེས་པ་ཞི་བར་བྱ་བའི་སེམས་སྐྱེས། ཨོཾ་བཛྲ་ས་ཏཱ་ཨ། ཞེས་མང་དུ་་་
བརྗོད་ནས། ཨོཾ་ཡ་མནྟ་ཀའི་ཡི་གེ་བརྒྱ་པ་བཟླ་བར་བྱའོ། ཨོ་ཁྱེད་ཀྱིས་སེམས་་་
ཅན་དོན་ཀུན་མཛད། །ཅེས་པ་ནས། སླར་ཡང་འབྱོན་པར་མཛད་དུ་གསོལ། །
• 384，
，



ཞེས་པས་བསྐུལ་ནས། ཨོཾ་ཨཱ་ཨོ་ཡ་མནྟ་ཀ་ཧཱུྃ་ཕཊ། ཨོཾ་མུས་ཞེས་བརྗོད་དེ། ཡེ་
ཤེས་པ་གཤེགས་ནས་དམ་ཚིག་པ་བདག་ལ་བསྡུའོ། །
གསུམ་པ་ནི། དེ་ནས་སླར་ཡང་ཐབ་ཀྱི་མེ་ལྷ་ལ་ཕྱི་ནང་གི་མཆོད་པས་་་་་་
བསང་གཏོར་དང་། ཞབས་བསིལ་དང་། སོ་རྩི་དང༌། སོ་གསར་པ་སྔར་ལྟར་་
ཕུལ་ལ། བསྲེག་རྫས་ལྷག་མ་རྣམས་ཀྱིས་སྦྱིན་བསྲེག་སྔར་ལྟར་བྱས་པའི་མཐར་་་་
དྲིལ་བུ་དཀྲོལ་ཞིང་བསྟོད་དོ། །དེ་ནས་ཞལ་བསིལ་ཕུལ་ལ་བསང་གཏོར་དང་་་་
མཆོད་པས་མཆོད་ནས། གཏོར་མ་སྒྲུབ་ཐབས་བཞིན་བྱིན་གྱིས་བརླབས་ཏེ། ཨོ་
ཨག་ཡེ་ཞེས་སོགས་ཀྱི་མཐར་ཨ་ཀ་རོ་བཏགས་པས་ལན་གསུམ་གྱིས་ཕུལ་ཏེ། །
ཉེར་སྤྱོད་ལྔས་མཆོད་དེ། མེ་དེ་བསྲེག་བྱ་ཟ་བའི་ལྷ། དྲང་སྲོང་རྒྱལ་པོ་གདོན་གྱི་
བདག །ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་ཕྱག་ཀྱང་འཚལ།།
ཞེས་པ་དང་། མཆོད་སྦྱིན་གཏོར་མ་འདི་རྣམས་ལ། །ཞེས་པ་ནས། ལས་ཀྱི་་་
དངོས་གྲུབ་སྩལ་དུ་གསོལ། །ཞེས་པའི་བར་གྱིས་འཕྲིན་ལས་བཅོལ་ལ་མཆོད་ཡོན་
ཕུལ། བཟོད་པར་གསོལ་ཏེ། འདོད་པའི་དངོས་གྲུབ་ཞུས་ནས། ཨོཾ་བཛྲ་ས་ཏཱ་
ཨ་ཞེས་བརྗོད་དེ། རང་གི་དོན་དང་གཞན་གྱི་དོན། །སྒྲུབ་བྱེད་བསྲེག་བྱ་ཟ་བ་་་
གཤེགས། །ཇི་བཞིན་དུས་སུ་ཚུར་བྱོན་ཞིང་། །བདག་གི་དངོས་གྲུབ་ཐམས་ཅད་
སྒྲུབས། །ཞེས་པས་བསྐུལ་ལ། ཨོཾ་མུཞེས་བརྗོད་ཅིང་། ཡེ་ཤེས་པ་རང་གི་་་་་
གནས་སུ་གཤེགས་ནས། དམ་ཚིག་པ་མེ་འབར་བའི་རྣམ་པར་བསམ་མོ། །
སྐབས་འདིར་འོ་ཐུག་སྒྲུབ་པ་ནི། བསྲེག་རྫས་ཀྱི་ལྷག་མའི་རྫས་ལྔའི་འོ་ཐུག་
སྦྱིན་བསྲེག་གི་མེ་ལ་སྒྲུབ་ནས་ལོངས་སྤྱད་ན་སྡིག་པ་འདག་པར་གསུངས་པས།
དེ་སྒྲུལ་ཚུལ་ནི་འོ་མ་དང༌། འབྲས་མ་གྲུགས་པ་དང་མར་དང༌། སྦྲང་རྩི་དང༌།
ཀ་ར་རྣམས་རང་གི་ལྷའི་ས་བོན་ལས་བྱུང་ཞིང་ལས་དང་རྗེས་སུ་མཐུན་པའི་དྲིས་
བྱུགས་པ། མགུལ་པར་མེ་ཏོག་གི་ཕྲེང་བས་བཅིངས་པའི་སྣོད་ནག་པོ་མིན་པ།
• 385 •



ཐབ་ཁུང་གི་མེ་ལ་མན་ཇིའི་སྟེང་དུ་བཞག་པའི་ནང་དུ་གཟར་བུ་གཉིས་གང་རུང་
གིས་བླུག་ལ། རང་གི་བདག་པོའི་སྔགས་འགྱིང་བ་དང་བཅས་པས་བཟློས་ཤིང་་་
སྐོལ་ཏེ། བདུད་རྩིའི་རང་གཞིན་གྱི་འོ་ཐུག་བསྒྲུབ་པར་བྱའོ། །དེ་ནས་འོ་ཐུག་ལ།
ཨོ་དཱི་བྱ་ཨཀྵེ་ཡེ། པ་མདྷི་དྷུ་ན་པྲ་ཎི་ནོ་སྭཱ་ཧཱ། ཞེས་པས་སྔགས་ཏེ། རང་ཉིད་་
རྣལ་འབྱོར་ལ་གནས་ནས་ལོངས་སྤྱད་པས། ལྷ་དང་འཇིག་རྟེན་སྐྱོང་བ་དང་་་་
བདག་ཉིད་ཚིམས་པར་བྱའོ། །དེ་བཞིན་གཤེགས་པའི་ལྷག་མ་འདི། སྡིག་པ་་་་
རྣམ་པར་ཉམས་བྱེད་གསོལ། །ཞེས་པའི་སྦྱིན་བདག་དང༌། ལྷག་མ་དོན་དུ་་་་
གཉེར་བ་རྣམས་ལ་བགོ་ཤ་བྱས་ལ། བསྔོ་བ་དང་ཤིས་བརྗོད་བྱའོ། །ལོང་ཡོད་ན་
མེ་མ་ཤི་བའི་བར་དུ་དཀྲུག་པ་དང་། བདལ་བར་མི་བྱ་སྟེ། འགོམས་པར་ཡང་་
མི་བྱའོ། །མདོར་ན་ཞི་བ་ལ་འོ་མ་དང༌། རྒྱས་པར་དྲིའི་ཆབ་སེར་པོ་དང་།
དབང་ལ་འོ་མ་དམར་པོ། དྲག་པོ་ལ་འོ་མ་ནག་པོས་མེ་གཞིལ་ལ། ཐབ་ཀྱི་ཐལ་
བ་ལ་སོགས་པ་རྣམས་ལས་བུམ་དུ་བླུགས་ལ་ཆུ་བོ་ལ་སོགས་པ་ལ་བསྐྱུར་རོ། །
རྒྱས་པ་ལ་ནི་དངོས་གྲུབ་རྒྱ་མཚོ་ལས་བཤད་པ་ལྟར་ཤེས་པར་བྱའོ། །ཚུལ་འདི་་་
འཇམ་དཔལ་རྡོ་རྗེ་གཤིན་རྗེ་གཤེད། །མཉེས་པར་གྱུར་ནས་མཆོག་རྣམས་ལེགས་
སྩོལ་ཞིང་། །རིགས་སྔགས་འཆང་གི་དངོས་གྲུབ་རྒྱ་མཚོ་ཡིས། །དགའ་དོན་ཆེན་
པོས་འགྲོ་དབུགས་འབྱིན་པར་ཤོག །དཔལ་རྡོ་རྗེ་འཇིགས་བྱེད་ཀྱི་ཞི་ལས་བཞིའི་
སྦྱིན་བསྲེག་ལས། ཞི་བའི་སྦྱིན་བསྲེག་ལོགས་ཤིག་ཏུ་སྦྱར་བའི་རབ་ཏུ་བྱེད་པ་ང་
གཅིག་པའོ།། །།
• 386 •



༄༅། །དྲིལ་བུ་ལྷ་ལྔའི་སྒྲུབ་ཐབས་བཞུགས་སོ།།
༄༅། །རྣལ་འབྱོར་གྱི་དབང་ཕྱུག་དྲིལ་བུ་ཞབས་ཀྱི་ལུགས་དཔལ་འཁོར་ལོ་
བདེ་མཆོག་ལྷ་ལྔའི་སྒྲུབ་ཐབས་བྱིན་རླབས་ཉེར་འཇུག་ཅེས་བྱ་བ། བླ་མ་དང་་་་
ལྷག་པའི་ལྷ་མཆོག་རྣམས་ལ་གུས་པས་ཕྱག་འཚལ་ལོ། །དངོས་གྲུབ་ཀུན་གྱི་་་་་
གཏེར་གྱུར་བླ་མ་དང་། །བྱིན་རླབས་གཏེར་མཛོད་དཔལ་ལྡན་ཧེ་རུ་ཀ། བདེ་་་
ཆེན་གཏེར་མཛོད་རྡོ་རྗེ་ཕག་མོ་སོགས། །འཁོར་དང་བཅས་ལ་གུས་པས་བཏུད་་་
ནས་ནི། །ལྷ་ལྔའི་སྒྲུབ་ཐབས་གྲུབ་ཆེན་དྲིལ་བུ་པའི། །གཞུང་བཞིན་ཚང་ལ་མ་་་་
ནོར་གསལ་བར་བྲི། །ཤེས་ལྡན་གཟུར་གནས་མཆོག་གི་སྐལ་ལྡན་རྣམས། །སྐལ་
བཟང་རྣ་བ་བླགས་ཏེ་ཉན་པར་བྱོས།།
འདིར་རྣལ་འབྱོར་གྱི་དབང་ཕྱུག་དྲིལ་བུ་པའི་ལུགས་ཀྱི་འཁོར་ལོ་བདེ་་་་་་
མཆོག་ལྷ་ལྔའི་སྒྲུབ་ཐབས་ལ་གཉིས། ལམ་སྒོམ་པའི་རིམ་པ་དངོས་དང༌། དེ་་་
ལྟར་བསྒོམ་པའི་ཕན་ཡོན་ནོ།།
དང་པོ་ལ་གསུམ། གང་གིས་བསྒོམ་པའི་རྟེན། གང་དུ་བསྒོམ་པའི་གནས།
ཇི་ལྟར་བསྒོམ་པའི་ཚུལ།
དང་པོ་ནི། སྔགས་དང་། ཕར་ཕྱིན་གྱི་ཐེག་པ་གཉིས། ཐུན་མོང་བའི་་་
ལམ་གྱི་རིམ་པས་རྒྱུད་སྦྱང་ཞིང་། འདིའི་དཀྱིལ་འཁོར་དུ་དབང་བསྐུར་བ་ལེགས་
པར་ཐོབ་ལ། དེའི་དུས་སུ་ཁས་བླངས་པའི་དམ་ཚིག་དང་སྡོམ་པ་ཚུལ་བཞིན་་་་་
བསྲུང་བ་ལ་བརྩོན་པ། རང་གི་རྒྱུད་དཔལ་ཧེ་རུ་ཀའི་བདེ་མཆོག་གི་སྔགས་དང་
རྣལ་འབྱོར་གྱི་རིམ་པ་ལེགས་པར་ཤེས་པ། ཕྱི་རོལ་གྱི་རྣམ་གཡེང་གི་རྣམ་རྟོག་་་་
སྤངས་པའི་རྣལ་འབྱོར་པ་ཆེན་པོ་བསྒོམ་པར་བྱའོ། །
གཉིས་པ་ནི། རི་བོ་དབེན་པ་དང་། སྨན་ལྗོངས་སོགས་རྣལ་འབྱོར་དང་་་
• 387 •



རྗེས་སུ་མཐུན་པའི་སྒྲུབ་ཁང་དུ། བདུད་རྩི་ལྔས་བྱུགས་ཤིང་། མེ་ཏོག་བཅལ་དུ་
བཀྲམ་པར། བཅོམ་ལྡན་འདས་ཀྱི་བྲིས་སྐུ་དགྲམ་པ་དང༌། རྡོར་དྲིལ་སོགས་་་་
ཚོགས་པའི་གནས་སུ་བསྒོམ་མོ། །
གསུམ་པ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་སྔ་ཕྱིའི་་་་
བར་དང་ཐུན་གཞན་ལ་ཇི་ལྟར་བྱ་བའོ། །
དང་པོ་ལ་གསུམ། ཐུན་གྱི་མགོར་ཇི་ལྟར་བྱས། ཐུན་གྱི་དངོས་གཞི་ལ་ཇི་
ལྟར་བྱ་བ་དང་། ཐུན་གྱི་མཇུག་ཏུ་ཇི་ལྟར་བྱ་བའོ། །
དང་པོ་ལ་གཉིས། སྔོན་དུ་བྱ་བའི་རིམ་པ་དང༌། རྣལ་འབྱོར་གྱི་ཡན་ལག་
རྣམས་སྒྲུབ་ཚུལ། །
དང་པོ་ནི། ནངས་པར་སྔ་བར་རྣལ་འབྱོར་མ་བཞིའི་གླུས་བསྐུལ་ནས་སད་
པ་དང་། ཧེ་རུ་ཀའི་སྐུར་ལངས་པར་མོས་ནས་ལངས་ཏེ་ཁྲུས་བྱས། སྟན་བདེ་བ་
ལ་ལུས་རྣམ་སྣང་གི་ཆོས་བདུན་ལྡན་དུ་བྱས་ལ་འདུག་སྟེ། བདུད་རྩི་རིལ་བུའམ་
ནང་མཆོད་ལྕེ་ཐོག་ཏུ་བཞག་སྟེ་ཁ་དག་པར་བྱས་ལ། རྡོ་རྗེ་དང་དྲིལ་བུ་བཟུང་།
འོག་ནས་འབྱུང་བ་ལྟར་ནང་མཆོད་བྱིན་གྱིས་བརླབས་ནས། སྔོན་འགྲོ་གཏོར་མ་
བདག་བསྐྱེད་ཀྱི་མཆོད་པ་བྱས་ལ། སངས་རྒྱས་ཆོས་དང་དགེ་འདུན་ལ་ཞེས་པ་
ནས། གོ་འཕང་མཆོག་ལ་འགོད་པར་བགྱི། །ཞེས་པའི་བར་གྱི་སྐྱབས་འགྲོ་་་་་
སེམས་བསྐྱེད་སྔོན་དུ་བཏང་ནས། རྡོ་རྗེ་སེམས་དཔའི་བསྒོམ་བཟླས་བྱའོ། །
གཉིས་པ་ལ་གསུམ། སྒོ་གསུམ་དག་པར་བྱ་བ། མཐུན་རྐྱེན་བརྟེན་པའི་ཚོགས་་་
བསག་པ། འགལ་རྐྱེན་འགོག་པའི་བསྲུང་འཁོར་བསྒོམ་པའོ། །
དང་པོ་ནི། ངག་ཏུ་ཤྲཱི་ཧེ་རུ་ཀ་ཞེས་བརྗོད་ལ། དེའི་དོན་ཡིད་ལ་བྱ་སྟེ།
ཧེ་ནི་ཀུན་གྱི་འབྱུང་གནས་སུ་གྱུར་བར་སེམས་སྟེ་རྒྱུའི་བདག་ཉིད་དུ་བརྟག་པར་་་
བྱ་བའི་སྟོང་པའི་ཆོས་ཀྱི་བདག་མེད་པ་དང་། རུ་ནི་གང་ཟག་གི་བདག་ཏུ་འཛིན་
• 388 •



པའི་རྣམ་རྟོག་གི་དྲ་བས་བཀོད་པའི་བདག་དང་བྲལ་བས་གང་ཟག་གི་བདག་མེད་
པ་དང༌། ཀ་ནི་དེ་ཁོ་ན་ཉིད་ཀྱི་ཡུལ་ཡུལ་ཅན་གཉིས་མི་མཐུན་པར་སོ་སོར་་་་་
གཉིས་སུ་མི་གནས་པ་དང༌། ཤྲཱི་ནི་ཡུལ་སྟོང་པའི་འདི་ཅི་འདྲ་བ་དེ་བཞིན་དུ་་་་
རྗེས་སུ་ཞུགས་པའི་གཉིས་སུ་མེད་པའི་ཡེ་ཤེས་ཨེ་ཝཾ་གྱི་དོན་ནོ། །སྟོང་པའི་ངང་་
ལས་སྐད་ཅིག་གིས་རང་ཉིད་ཧེ་རུ་ཀ་སྔོན་པོ་ཞལ་གཅིག་ཕྱག་གཉིས་ཀྱི་རྡོར་དྲིལ་
འཛིན་པ་གཡས་བརྐྱང་གིས་བཞུགས་པ་ལ་ཡུམ་རྡོ་རྗེ་ཕག་མོ་དམར་མོ་ཞལ་གཅིག་
ཕྱག་གཉིས་པ་གྲི་ཐོད་འཛིན་པས་འཁྱུད་པར་གྱུར། །
སེམས་ཅན་ཐམས་ཅད་ལ་ཕན་བདེ་བསྒྲུབ་པར་བྱའོ། །ཤི་ཧེ་རུ་ཀ་ཧཾ།
ཞེས་ལན་གསུམ་བརྗོད། ཨོཾ་ཨ་ཨཱ། ཨི་ཨཱི། ཨུ་ཨཱུ། རྀ་རཱི། ལི་ལཱི། ཨེ་ཨཻ། ཨོ་ཨོ།
ཨོཾ་ཨཱཿ ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་
ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ། ཀྵ། ཧཱུྃ་ཧཱུྃ་ཕཊ། ལན་གསུམ་བརྗོད་་་་
པས། རང་གི་ལྟེ་བའི་ཕྱོགས་སུ་སྔགས་འཕྲེང་འོད་ཟེར་དང་བཅས་པ་གཡོན་སྐོར་
དུ་ལན་གསུམ་བསྐོར་ཏེ་གནས་པ་ལས། འཁོར་ལོ་གསུམ་ཀྱི་ལྷ་ཚོགས་འཕྲོས་པ་་
སྣ་བུག་གཡས་པ་ནས་ཐོན་ཏེ། ཕྱོགས་བཅུར་འཕྲོས་པས། བགེགས་ཐམས་ཅད་
བསྐྲད། སླར་བྱོན་ནས་རང་གི་སྣ་བུག་གཡོན་ནས་ཞུགས། ལྟེ་བའི་སྔགས་འཕྲེང་
ལ་ཐིམ་པར་གྱུར། གཉིས་པ་ནི། རང་ཧེ་རུ་ཀར་གནས་པའི་སྙིང་ཁར་པོ་སེར་པོ་
ལས་སྣ་ཚོགས་པདྨར། ཨ་ལས་བྱུང་བའི་ཟླ་བའི་དཀྱིལ་འཁོར་གྱི་སྟེང་དུ་དཔལ་
མཆོག་དང་པོའི་ཡི་གེ་ཧཱུྃ་སྔོན་པོ། ཡེ་ཤེས་ལྔའི་རང་བཞིན་ཅན་འོད་ཟེར་ཁ་དོག་
ལྔ་འཕྲོ་བའི་འོད་ཟེར་གྱིས། རང་གི་སྤྱི་བོ་ནས་རྐང་བའི་བར་གང་སྟེ། ཐོག་མ་་
མེད་པ་ནས་ཀྱི་སྒོ་གསུམ་གྱི་དྲི་མ་རྣམས་སྦྱང་བས། ལུས་ཤེལ་སྒོང་བཞིན་དུ་དག་
པར་གྱུར་ཏེ། བ་སྤུའི་སྒོ་ནས་ཕྱིར་འཕྲོས་པའི་འོད་ཟེར་གྱིས། འགྲོ་བ་ཀུན་གྱི་་་
ལུས་སྦྱང་དག་པར་བྱས། སྤྲིན་སྒྲའི་ཡི་གེའི་འོད་དེས། བླ་མ་རྡོ་རྗེ་འཆང་གི་རྣམ་
，389 •



པ་ཅན་དང་། སྔོན་ནས་གྲུབ་པའི་འཁོར་ལོ་སྡོམ་པའི་དཀྱིལ་འཁོར་གྱི་ལྷ་ཚོགས་
དང་། སངས་རྒྱས་དང་བྱང་ཆུབ་སེམས་དཔའ་ལྷ་དང་ལྷ་མོ་དང་ཁྲོ་བོ་ནམ་་་་་
མཁའི་ཁམས་ཏིལ་གྱི་གང་བུ་ལྟར་གང་བ་མདུན་གྱི་ནམ་མཁར་སྤྱན་དྲངས། འོད་ །
ཟེར་རང་གི་སྙིང་ཁའི་ཧཱུྃ་ལ་ཐིམ། གང་གི་དྲིན་གྱིས་བདེ་ཆེན་གནས། །སྐད་ཅིག་
གིས་ནི་ཐོབ་འགྱུར་བ། །བླ་མ་རིན་ཆེན་ལྟ་བུ་ཡི། །རྡོ་རྗེ་ཅན་ཞབས་པད་ལ་་་་
འདུད། །ཧེ་རུ་ཀ་དཔལ་དཔའ་བོ་ཆེ། །རྣམ་དག་རྡོ་རྗེ་དབང་ཕྱུག་དང༌། །རྗེས་
ཆགས་ཆགས་པ་ཆེ་རྣམས་ཀྱི། །རྡོ་རྗེ་ཕག་མོ་དེ་ལ་འདུད། །གནས་དང་ཉེ་བའི་
གནས་དང་ཞིང་། །འདུ་དང་དུར་ཁྲོད་གནས་པ་ཡི། དཔའ་བོ་དཔའ་མོའི་་་་་
དབང་ཕྱུག་མ། །ཀུན་ལ་བདག་ནི་གུས་ཕྱག་འཚལ། །ༀ་ཨརྒ་པྲ་ཏིཙྪ་སྭཱ་ཧཱ།
ཞེས་པས་མཆོད་ཡོན་དང་། པ་ཊཾ་གྱིས་ཞབས་བསིལ་འབུལ། རང་གི་ཐུགས་་་་
ཀའི་ཧཱུྃ་ལས་སྤྲུལ་བའི་མེ་ཏོག་མ་དཀར་མོ། .བདུག་སྤོས་མ་དུད་ཁ། མར་མེ་མ་་་
དམར་སེར། བྱུག་པ་མ་ལྗང་ཁུ། ་ཞལ་ཟས་མ་སྣ་ཚོགས་མདོག་ཅན་གྱིས་མཆོད་
པར་གྱུར། ཨོཾ་བཛྲ་པུཔྤེ་ཨཱཿཧཱུྃ། སཱ་ཧཱ། པུལླེའི་གནས་སུ། དྷུ་པེ། དེ་པེ། གནྡྷེ།
ནི་ཝི་ཏེ་བཅུག་ལ་མཆོད། རང་གི་ཐུགས་ཀའི་ཧཱུཾ་ལས་བྱུང་བའི་གཟུགས་རྡོ་རྗེ་མ་
དཀར་མོ། སྒྲ་རྡོ་རྗེ་མ་སྔོན་མོ། དྲི་རྡོ་རྗེ་མ་སེར་མོ། རོ་རྡོ་རྗེ་མ་དམར་མོ། ་
རེག་རྡོ་རྗེ་མ་ལྗང་ཁུ། ཆོས་དབྱིངས་རྡོ་རྗེ་མ་དཀར་མོ་རྣམས་མཆོད་པར་གྱུར། །
ཨོ་ཨཱབཛྲ་དེ་ཥ ་ཧཱུཾ། ཨོཾ་ཨཱཿབཛྲ་བི་ནི་ཧཱུཾ། ཨོཾ་ཨཱབཛྲ་གནྟི་ཧཱུྃ། ཨོ་ཨར་སྱ་ཧཱུྃ།
ཨོ་ཨཱ་པནེ་ཧཱུྃ། ཨོཾ་ཨཱབཛྲ་དྷརྨེ་ཧཱུྃ། རང་གི་ཐུགས་ཀའི་ཧཱུཾ་ལས་བྱུང་བའི་སྙིང་་་་
པོའི་རྣལ་འབྱོར་མ་བཞིའི་ཐོད་པའི་ནང་གི་བདུད་རྩི་ལྔས་ལྷ་རྣམས་མཆོད་པར་་་་
གྱུར། ཨོཾ་སརྦ་བཛྲ་ཀ་མི་ནི། སརྦ་བྷ་ཀཾ་ཤོ་དྷ་ཡ་གུ་བྱ་བཛྲ་ནི་སྭཱ་ཧཱ། དེ་ནས་་་་
ཡབ་ཡུམ་སྙོམ་པར་བཞུགས་ཏེ། བདེ་བ་ཆེན་པོ་སྐྱེས་པ་ལྷ་ཐམས་ཅད་ཀྱང་བདེ་
བ་ཆེན་པོ་ཉམས་སུ་མྱོང་བར་གྱུར། དེ་ནས། དཀོན་མཆོག་གསུམ་ལ་བདག་་་་
，39)



སྐྱབས་མཆི། །ཞེས་པ་ནས། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །
ཅེས་པའི་བར་བརྗོད། སེམས་ཅན་ཐམས་ཅད་ཀྱི་སྒྲུབ་པ་ཐམས་ཅད་བསལ་བའི་
ཕྱིར། ནམ་མཁའ་མཐས་གཏུགས་པའི་སངས་རྒྱས་ཐམས་ཅད་ལ་ཆོས་ཀྱི་འཁོར་
ལོ་བསྐོར་བར་བསྐུལ་ལོ། །རྒྱལ་བ་མྱ་ངན་ལས་འདའ་བར་བཞེད་པ་རྣམས་འགྲོ་
བ་ཀུན་ལ་ཕན་པ་དང་བདེ་བའི་དོན་དུ་བསྐལ་པ་ཞིང་གི་རྡུལ་སྙེད་དུ་བཞུགས་་་་
པར་གསོལ་བ་འདེབས་སོ། །སྒྲོལ་དཀའ་སྲིད་པའི་རྒྱ་མཚོ་ལས། །བདག་གི་འགྲོ་
རྣམས་བསྒྲལ་བའི་ཕྱིར། །རང་གི་བདག་ཉིད་སྐད་ཅིག་མ། །སངས་རྒྱས་ཀུན་ལ་
དབུལ་བར་བགྱི། །དེ་ནས་སེམས་ཅན་ཐམས་ཅད་ཁྱད་པར་འཕགས་པའི་བདེ་བ་
དང་ལྡན་པ་དང་། སྡུག་བསྔལ་དང་སྡུག་བསྔལ་གྱི་རྒྱུ་ཐམས་ཅད་དང་བྲལ་བ་་་
དང༌། ཐོབ་ཟིན་པའི་ཡོན་ཏན་བདེ་བ་དང་མི་འབྲལ་བ། ཉོན་མོངས་པ་དང་ཉེ་
བའི་ཉོན་མོངས་པ་ཐམས་ཅད་དང་བྲལ་བར་གྱུར་ཅིག བཅོམ་ལྡན་འདས་་་་་་
འཁོར་ལོ་སྡོམ་པའི་ལྷ་ཚོགས་རྣམས་ཀྱིས་བདག་ལ་བྱིན་གྱིས་བརླབ་ཏུ་གསོལ། ཨོཾ་
བཛྲ་ཧེ་རུ་ཀ་ས་མ་ཡ། མ་ནུ་པཱ་ལ་ཡ། ཧེ་རུ་ཀ་ཏེ་ནོ་པ་ཏི་ཥཱ། ཊི་ཊོ་མེ་བྷ་ཝ། །
སུ་པོ་བྱོ། ཨ་ནུརཀྟ། མེ་བྷ་ཝ། སརྦ་སིདྡྷི་མེ་པྲ་ཡ་ཙྪ། སརྦ་ཀརྨ་སུ་ཙ་མེ།
ཙིཏྟཾ་ཤྲི་ཡཾ། ཀུ་རུ་ཧཱུཾ། ཧ་ཧ་ཧ་ཧ་ཧོ། བྷ་ག་ཝཾ། བཛྲ་ཧེ་རུ་ཀ། མ་མེ་མུཉྩ།
ཧེ་རུ་ཀ་བྷ་བ། མ་ཧ་ས་མ་ཡ་ས་ཏཱ་ཨཱཧཱུྃ་ཕཊ། ཚོགས་ཞིང་རྣམས་འོད་དུ་གྱུར་
ཏེ་རང་གི་སྨིན་མཚམས་ནས་ཞུགས་པས་བྱིན་གྱིས་བརླབས་པར་གྱུར། ཨོཾ་སྭ་བྷ་
ཝ་ཤུདྷ་སརྦ་དྷ་རྨ་སྭ་བྷ་ཝ་ཤུདྷོཥཱ་ཧཾ། ཆོས་ཐམས་ཅད་རང་བཞིན་ངོ་བོ་ཉིད་ཀྱིས་
གྲུབ་པ་མེད་ལ། ཀུན་རྟོག་གིས་བཏགས་པ་ཙམ་གྱི་སྒྱུ་མ་ལྟ་བུར་གྱུར། རང་གི་
ཐུགས་ཀའི་ཧཱུྃ་གི་འོད་ཟེར་གྱིས་བརྟན་གཡོ་ཐམས་ཅད་འོད་དུ་ཞུ་ནས་རང་ལ་་་་
ཐིམ་ཞིང་རང་ཡང་སྟོད་སྨད་ནས་རིམ་གྱིས་འོད་དུ་གྱུར་ནས་ཧཱུྃ་ལ་ཐིམ་ཞིང་། ཧཱུྃ་
གི་ཞབས་ཀྱུ། ཨུ་ནི་ཧ་ལ། ཧ་ནི་ཧའི་མགོ་ལ། མགོ་བོའི་ཟླ་ཚེས་ལ། ཟླ་ཚེས་་
• 39 •



ཐིག་ལེ་ལ། ཐེག་ལེ་ནཱ་ད་ལ། ནཱ་ད་ཡང་མི་དམིགས་པར་གྱུར། ཨོཾ་ཤུ་ནྱ་ཏ་ཛྷ་
ན་བཛྲ་སྭ་བྷ་ཝ་ཨཱད་མ་ཀོ་ཧཾ། ཆོས་ཐམས་ཅད་རབ་ཏུ་གནས་པ་མེད་པ་ནམ་་་་
མཁའ་དྲི་མ་མེད་པ་ལྟ་བུའི་འོད་གསལ་དུ་གྱུར། སྟོང་པའི་ངང་ལས་རང་གི་་་་
སེམས་ནཱ་དའི་གཟུགས་གྱེན་དུ་འགྲེང་བ་ཤིན་ཏུ་ཕྲ་བ། དཀར་ལ་དམར་བའི་་་་
མདངས་ཆགས་པ་ནམ་མཁར་གནས་པར་གྱུར། །
གསུམ་པ་ནི། སྟོང་པའི་ངང་ལས། ཨེ་ལས་ཆོས་འབྱུང་གསུམ་པའི་དབུས་
སུ་ཧཱུཾ་ལས་རང་ཉིད་བདེ་མཆོག་གི་སྐུར་བཞེངས་པས་གཡོན་པའི་མཐེབ་མཛུབ་ཀྱི་
སེ་གོལ་གཏོག་པས། ཤར་དུ་ཨོཾ་སུཾ་བྷ་ནི་ཧཱུཾ་ཕཊ། ཅེས་པས་ནག་པོ་བྱང་དུ། ཨོ་
གྲིནྡྷ་ཧཱུྃ་ཕཊ། ཅེས་པས་ལྗང་ཁུ། ནུབ་ཏུ་ཨོ་གྲི་པཱ་ཡ་གྲིནྣ་པཱ་ཡ་ཧཱུྃ་ཕཊ། ཅེས་
པས་དམར་པོ། ལྷོར་ཨོཾ་ཨ་ན་ཡ་ཧོ་བྷ་ག་ཝན་བཛྲ་ཧཱུཾ་ཧཱུཾ་ཕཊ། ཅེས་པས་སེར་པོ།
སྔགས་དེ་རྣམས་ལས་རང་རང་གི་མདོག་ཅན་གྱི་འོད་ཟེར་འཕྲོས་པས། ཚངས་
པའི་འཇིག་རྟེན་ནས། གསེར་གྱི་ས་གཞི་ལ་ཐུག་གི་བར་དུ་འབར་བའི་གཟུགས་་
ཕྱོགས་བཞི་རྣམས་སུ་འཁོད་པར་གྱུར། སྔགས་འཕྲེང་འོད་ཟེར་དང་བཅས་པ་
ཡོངས་སུ་གྱུར་པ་ལས་སྣ་ཚོགས་རྡོ་རྗེ་ར་བ་གྲུ་བཞི་པ། རྒྱུར་ཇི་ཙམ་འཚམས་པ།
མཐོ་ཁྱད་ཚངས་པའི་འཇིག་རྟེན་དང་། འོག་གི་གསེར་གྱི་ས་གཞི་ལ་ཐུག་གི་བར་
ཁྱབ་པ། ར་བ་གྲུབ་པ་དང་དུས་མཉམ་དུ་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་་་་
མཚན་པ་ལས་འོག་ཏུ་འོད་ཟེར་འཕྲོས་པས་འོག་ཐམས་ཅད་རྡོ་རྗེའི་ས་གཞི།
སྟེང་དུ་འཕྲོས་པས་རྡོ་རྗེའི་གུར། གུར་གྱི་འོག་ར་བའི་སྟེང་དུ་རྡོ་རྗེའི་བླ་བྲེས་ཕྱི་་
རོལ་ཀུན་ཏུ་རྡོ་རྗེ་རྩེ་གཅིག་པས་མདེའུ་ཅན་གྱི་མདའ་དྲ་བ་དང་བཅས་པ་རྣམས་
སུ་གྱུར། ༀ་བཛྲ་པྲ་ཀ་ར་ཧཱུཾ་ཡཾ་ཧཱུཾ། ༀ་མེ་དྷི་ནི་བཛྲ་བྷ་ཝ་བཛྲ་བྷ་ཝ་བཛྲ་བྷ་ཝ་་་
ནན་དྷ་ཧཱུཾ། ཨོཾ་བཛྲ་པཉྫ་ར་ཧཱུྃ་བིཧཱུཾ། ཨོཾ་བཛྲ་བི་ཏཱ་ན་ཧཱུྃ་ཁཾ་ཧཱུྃ། ཨོཾ་བཛྲ་སཱ་ར་ཛ་
ལ་སཾ་སཾ་ཏྲཾ། སླར་ཡང་ཧེ་རུ་ཀའི་ང་རྒྱལ་གྱིས་གཡོན་པའི་མཐེབ་མཛུབ་གཏོག་་་་
• 392 •



པས། ཤར་ནས་བརྩམས་ཏེ་གཡོན་བསྐོར་དུ་སུམྦྷ་ནི་ལ་སོགས་པ་སྔགས་བཞི་་་་་
བརྗོད་ཅིང་བཀོད། སླར་ཡང་མེ་ནས་བརྩམས་ཏེ་གཡས་བསྐོར་གྱིས་སུམྦྷ་ནི་ལ་་་
སོགས་པའི་སྔགས་བཞི་བརྗོད་ཅིང་བཀོད་པའི་སྔགས་ཁ་དོག་དམར་པོ་ཡོངས་སུ་
གྱུར་པ་ལས། ཤར་དུ་ཁཱ་གདོང་མ། བྱང་དུ་འུག་གདོང་མ། ནུབ་ཏུ་ཁྱི་གདོང་མ།
ལྷོར་ཕག་གདོང་མ། མེར་གཤིན་རྗེ་བསྟན་མ། བདེན་བྲལ་དུ་གཤིན་རྗེ་ཕོ་ཉ་མོ།
རླུང་དུ་གཤིན་རྗེ་མཆེ་བ་མ། དབང་ལྡན་དུ་གཤིན་རྗེ་འཇོམས་པ་མ་སྟེ་བརྒྱད་་་
ཀའང་སྐུ་མདོག་དམར་མོ། གཡོན་བརྐྱང་གིས་ཉི་མའི་གདན་ལ་བཞུགས་པ་སྟོད་
ལྷའི་རྣམ་པ་ཅན། སྨད་མདུང་རྩེ་གཅིག་པའི་རྣམ་པ་ཅན་གྱི་ཕུར་བུ་ཞལ་གཅིག་
ཕྱག་གཉིས་གཡས་ཐོ་བ། གཡོན་པ་ན་ཕུར་བུ་བསྣམས་པ། དེ་རྣམས་ལས་རང་
འདྲ་དུ་མ་ཕྱོགས་བཅུར་འཕྲོས་ནས། ཕྱོགས་བཅུའི་བགགས་ཐམས་ཅད་བཀུག་་
ནས་རྭ་བའི་ཕྱི་རོལ་གྱི་ཕྱོགས་མཚམས་བརྒྱད་དུ་ཧཱུཾ་རིང་པོ་ལས་གྲུབ་པའི་ཁྲོན་པ་
འབྲུབ་ཁུང་གི་རྣམ་པ་ཅན་བརྒྱད་དུ་བཅུག་ཅིང་། སྟེང་གི་བགེགས་ཤར་གྱི་་་་
འབྲུབ་ཁུང་དང༌། འོག་གི་བགེགས་ནུབ་གྱི་འབྲུབ་དུ་བཅུག་པ་རྣམས་ཀྱི་མགོ་་་་
བོར་ཕུར་བུ་རྣམས་གཟུག་སྟེ། ཨོཾ་གྷ་གྷ་གྷ་ཏ་ཡ་གྷ་ཏ་ཡ། སརྦ་དུཥྚ་ཧཱུྃ་ཕཊ། ཀཱི་
ལ་ཡ་ཀཱི་ལ་ཡ། སརྦ་སཾ་སཾ་ཧཱུཾ་ཧཱུཾ་ཕཊ། ཧཱུཾ་ཧཱུཾ་ཧཱུཾ་བཛྲ་ཀཱི་ལ་ཡ། བཛྲ་དྷ་ར་ཨཛྷ་པ་
ཡ་ཏི་ཀ་ཡ་ཝ་ཀ་ཙིཏྟ་བཛྲ་ཀཱི་ལ་ཡ་ཧཱུྃ་ཕཊ། ཅེས་བཀའ་བསྒོས་ནས། ཨོཾ་བཛྲ་་་
མུད་ག་ར་བཛྲ་ཀཱི་ལ་ཡ། ཨ་ཀོ་ཊ་ཡ་ཧཱུྃ་ཕཊ། ཅེས་ཐོ་བས་བརྡུངས་ཏེ།
བགེགས་རྣམས་ཀྱི་མགོ་བོ་ནས་རྐང་མཐིལ་གྱི་བར་དུ་ཕུར་བུས་བཏབ་པས།
བགེགས་རྣམས་གནོད་འཚེའི་སེམས་དང་བྲལ་ནས་རྫོགས་པའི་བྱང་ཆུབ་ཐོབ་པར་
གྱུར། སླར་ཡང་ལྷ་མོ་རྣམས་ཀྱི་ལུས་ལས་འོད་ཟེར་ཁ་དོག་སྣ་ཚོགས་འཕྲོས་པས་
ཕྱི་རོལ་ཏུ་རྡོ་རྗེའི་རྭ་བ། དེའི་ཕྱི་རོལ་དུ་པདྨའི་རྭ་བ། དེའི་ཕྱི་རོལ་དུ་འཁོར་་་་
ལོའི་རྭ་བ། དེའི་ཕྱི་རོལ་དུ་བསྐལ་པ་འཇིག་པའི་དུས་ཀྱི་མེ་ལྟ་བུ། རྡོ་རྗེའི་མེ་ཁ་
• 393 •



དོག་སྣ་ལྔ་པ་གཡོན་དུ་འཁོར་ཞིང་འབར་བ་དང་བཅས་པར་གྱུར། ཨོཾ་བཛྲ་པྲ་ཀཱ་
རཱ་ཧཱུཾ། ཨོཾ་པདྨ་པྲ་ཀཱ་རཱ་ཧཱུཾ། ཨོཾ་ཙཀྲ་པྲ་ཀཱ་རཱ་ཧཱུཾ། ཨོཾ་བཛྲ་ཛྭ་ལ་ཨ་ན་ལངྐ་ཧཱུཾ་ཧཱུཾ།
གཉིས་པ་ནི། རྭ་བའི་དབུས་སུ་ཡཾ་ལས་རླུང་གི་དཀྱིལ་འཁོར་སྔོན་པོ་གཞུ་ལྟ་བུ་་་
གཡོ་བའི་བ་དན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་དམར་
པོ་གྲུ་གསུམ་པ་མེ་འབར་བས་མཚན་པ། དེའི་སྟེང་དུ་པཾ་ལས་ཆུའི་དཀྱིལ་འཁོར་
དཀར་པོ་ཟླུམ་པོ་དབུས་བུམ་པས་མཚན་པ། དེའི་སྟེང་དུ་ལཾ་ལས་སའི་དཀྱིལ་་་་་
འཁོར་གྲུ་བཞི་སེར་པོ་ཟུར་བཞིར་རྡོ་རྗེ་རྩེ་གསུམ་པས་མཚན་པ། དེའི་སྟེང་དུ་སུ་
ལས་རིའི་རྒྱལ་པོ་རི་རབ་གྲུ་བཞི་པ་རིན་པོ་ཆེ་སྣ་བཞིས་བརྒྱན་པ། ཕྱོགས་་་་
མཚམས་བརྒྱད་དུ་ལྕོག་བརྒྱད་ཀྱིས་ཉེ་བར་མཛེས་པ། དེའི་སྟེང་དུ་པཾ་ལས་སྣ་་་་
ཚོགས་པདྨའི་ལྟེ་བར་ཧཱུྃ་ཡོངས་སུ་གྱུར་པ་ལས་སྣ་ཚོགས་རྡོ་རྗེ་ཤར་གྱི་ར་བ་དཀར།
ལྷོའི་ར་བ་སེར། ནུབ་ཀྱི་ར་བ་དམར། བྱང་གི་ར་བ་ལྗང་། ལྟེ་བ་སྔོན་པོའི་སྟེང་
དུ་ཧཱུྃ་ཡོངས་སུ་གྱུར་པ་ལས། རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་
གྲུ་བཞི་པ་སྒོ་བཞི་པ་ཕྱི་ནས་རིམ་པ་བཞིན་དུ། དཀར། སེར། དམར། ལྗང་།
སྔོ་བའི་རིམ་པ་ལྔ་དང་ལྡན་པའི་རིན་པོ་ཆེའི་རྩིག་པ་ལྔས་བསྐོར་བའི་སྟེང་ན། །
རིན་པོ་ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་པ་དང་གྲུ་བཞི་པ་ལ་་་་་
སོགས་པས་སྤྲས་པ། དེའི་སྟེང་ན་གནས་པའི་གསེར་གྱི་སྐ་རགས་བཞིའི་ཕྱི་ངོས་་
སུ་ཆུ་སྲིན་གྱི་ཁ་ནས་མུ་ཏིག་གི་དོ་ཤལ་དང་དོ་ཤལ་ཕྱེད་པ་འཕྱང་བ། དེའི་ཕྱི་་་
ལོགས་སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་སྟེང་ན་པདྨ་་་་་
འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་་་
ནས་ཐོན་པའི་རྒྱལ་མཚན་དང་བ་དན་བརྒྱད་བརྒྱད་ཀྱིས་མཛེས་པར་བྱས་པ།
ཕྱིའི་སྟེང་གི་ཟུར་བཞི་ལ་གདུགས་བཞིས་བརྒྱན་པ། རྩིག་པའི་འགྲམ་ནས་འདོད་
ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་སྟབས་དང་ཁ་དོག་སྣ་ཚོགས་པའི་
• ·394 •



ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་པའི་ཕྱིའི་མཚམས་་་་
དང་རྩིག་པའི་ཕྱི་ནང་གི་ཟུར་བཞིར་ཟླ་ཕྱེད་རྡོ་རྗེ་ལ་གནས་པའི་རིན་པོ་ཆེ་དམར་
པོའི་སྟེང་དུ་རྡོ་རྗེས་བརྒྱན་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་་་
སྟེང་དུ་བུམ་པ་ལ་གནས་པའི་ཀ་བ་བཞི་བཞིས་བཏེགས་པའི་རྟ་བབས་སྣམ་བུ་་་་
བཅུ་གཅིག་དང་ལྡན་པའི་རྩེ་མོར། ཆོས་ཀྱི་འཁོར་ལོའི་གཡས་གཡོན་དུ་རི་དྭགས་
ཕོ་མོ་དང་བཅས་པ། རྟ་བབས་ཀྱི་གཡས་གཡོན་དུ་བུམ་པ་བཟང་པོ་ལས་སྐྱེས་་་་་
པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང་། བར་བར་དུ་་་
གྲུབ་པ་ཐོབ་པ་དང༌། སྤྲིན་གྱི་གསེབ་ནས་འབྱུང་བའི་ལྷ་མེ་ཏོག་གི་འཕྲེང་བ་་་་
བཟུང་བ་རྣམས་ཀྱིས་ཀུན་ནས་མཛེས་པར་བྱས་པའོ། །དེའི་ཕྱིར་རོལ་དུ་་་་་་
ཚོགས་རྡོ་རྗེའི་ར་བས་བསྐོར་བ་ལ་སོགས་པའི་བསྲུང་འཁོར། དེའི་ཕྱི་རོལ་ཏུ་་་་
བསྐལ་པ་འཇིག་པའི་དུས་ཀྱི་མེ་ལྟ་བུའི་མེ་ཁ་དོག་ལྔ་པས་སྟེང་དང་ལོགས་ཀུན་དུ་
ཁྱབ་པས་གཡོན་སྐོར་དུ་འཁྱིལ་ཞིང་འབར་བ། དེའི་ཕྱི་རོལ་དུ་དུར་ཁྲོད་བརྒྱད།
དེ་ལ་གནས་པའི་ཤིང་བརྒྱད། དེའི་རྩ་བར་ཕྱོགས་སྐྱོང་བརྒྱད། ཤིང་གི་སྟོད་ཀྱི་
ཡལ་གའི་གསེབ་ནས་ལུས་ཕྱེད་ཐོན་པའི་ཞིང་སྐྱོང་བརྒྱད། ཐུགས་རྗེའི་ཆུ་བརྒྱད།
དེ་ལ་གནས་པའི་ཀླུ་བརྒྱད། ཆུ་དེའི་སྟེང་གི་ནམ་མཁའ་ལ་སྤྲིན་བརྒྱད། རི་་་་་
བརྒྱད། དེ་ལ་གནས་པའི་མཆོད་རྟེན་དཀར་པོ་བརྒྱད། གཞན་ཡང་། ཡེ་ཤེས་
ཀྱི་མེ་བརྒྱད། ཁྲ་དང་འུག་པ་དང་བྱ་རྒོད་དང་ལྕེ་སྤྱང་དང་འོལ་པ་ཕོ་མོ་དང་།
སྦྲུལ་བ་གླང་གི་མགོ་ཅན་ལ་སོགས་པ་ཕྱོགས་སུ་རྒྱུ་ཞིང་གནོད་སྦྱིན་དང་རོ་ལངས་
དང་སྲིན་པོ་རྣམས་ཀྱིས་ཀི་ལི་ཀི་ལིའི་སྒྲ་སྒྲོག་པ་དང་། གྲུབ་པ་ཐོབ་པ་དང་རིག་
པ་འཛིན་པ་དང་། དམ་ཚིག་སྤྱོད་པའི་རྣལ་འབྱོར་པ་དང་རྣལ་འབྱོར་མ་བཅོམ་
ལྡན་འདས་ལ་རྩེ་གཅིག་ཏུ་བལྟ་བ། གཅེར་བུར་སྐྲ་ཞིག་པ་ཕྱག་རྒྱ་ལྔས་བརྒྱན་པ།
ཅང་ཏེའུ་དང་ཐོད་པ་དང་ཁ་ཊཾ་ཁ་འཛིན་པ། ཐོད་པས་སྤྱི་བོར་བརྒྱན་པ། རྒོད་
395 •



ཅིང་དུར་ཁྲོད་དུ་རྒྱུགས་པ་རྣམས་ཀྱིས་ངོ་མཚར་བར་བྱེད་པའོ། གཞལ་ཡས་ཁང་
གི་ནང་དུ་ཀ་བ་བརྒྱད་ཀྱིས་བཏེག་པའི་གདུང་གི་མཛེས་པར་ཕུལ་བའི་རྩེ་མོར། །
རྡོ་རྗེ་ནོར་བུ་རིན་པོ་ཆེའི་ཏོག་གིས་སྤྲས་པ། གཞལ་ཡས་ཁང་གི་ནང་གི་སྟེང་འོག་
རྣམས་ཤར་དཀར། བྱང་ལྗང་། ནུབ་དམར། ལྷོ་སེར་བ་དེའི་དབུས་སུ་སྣ་་་་་
ཚོགས་པདྨ་འདབ་མ་བརྒྱད་པ། ལྟེ་བ་དང་གེ་སར་དང་ལྡན་པ། ཕྱོགས་བཞིའི་
འདབ་མ་དམར། མེ་རླུང་སེར། བདེན་བྲལ་ལྗང་། དབང་ལྡན་ནག ལྟེ་བ་ལྗང་།
གེ་སར་སེར་པོ། དེའི་ཕྱི་རོལ་ནས་གྲི་གུག་གི་འཕྲེང་བ་རིམ་པ་ཉི་ཤུས་བསྐོར་བ།
པདྨའི་ལྟེ་བར་འཇིགས་བྱེད་དང་དུས་མཚན་བརྩེགས་པའི་སྟེང་དུ་ཉི་མའི་དཀྱིལ་
འཁོར་ཕྱོགས་བཞིའི་འདབ་མར་རོའི་སྟེང་དུ་ཟླ་བའི་གདན། མཚམས་བཞིར་ཟླ་་་
བའི་གདན་རེ་རེ། དབུས་ཀྱི་ཉི་མའི་སྟེང་དུ། ཨ་ཨཱ། ཨི་ཨཱི། ཨུ་ཨཱུ། རྀ་རཱི།
ལི་ལཱི། ཨེ་ཨཻ། ཨོ་ཨཽ། ཨཾ་ཨཱཿ བཅུ་དྲུག་པ་ཕྲག་གཅིག་གཡས་སྐོར་དང་བཅུ་་་
དྲུག་པ་ཕྲག་གཅིག་གཡོན་སྐོར་གྱི་རིམ་པ་གཅིག་གིས་འགོད་དོ། །དེ་གཉིས་་་་་
ཡོངས་སུ་གྱུར་པ་ལས་ཟླ་བའི་དཀྱིལ་འཁོར་ཡོངས་སུ་རྫོགས་པ་མེ་ལོང་ལྟ་བུའི་ཡེ་
ཤེས། དེའི་འོག་ཏུ། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་
དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ་ཀྵ། །བཞི་བཅུ་པ་ཕྲག་གཅིག་་
གཡས་སྐོར་དང་། བཞི་བཅུ་པ་ཕྲག་གཅིག་གཡོན་སྐོར་དུ་རིམ་པ་གཅིག་གིས་་་་་
འགོད་དོ། །དེ་གཉིས་ཡོངས་སུ་གྱུར་པ་ལས་ཉི་མའི་དཀྱིལ་འཁོར་ཆ་ཐམས་ཅད་
ཡོངས་སུ་རྫོགས་པ་མཉམ་པ་ཉིད་ཀྱི་ཡེ་ཤེས་རང་ཉིད་ནམ་མཁའི་ནཱ་དཱའི་ང་རྒྱལ་
གྱི་ཉི་ཟླ་དཀར་དམར་མཐོང་བ་ན་སངས་རྒྱས་ཡབ་ཡུམ་གྱི་བྱང་སེམས་དཀར་་་་་་
དམར་གྱི་དབུས་སུ་སྐྱེ་བ་བླངས་ལ་སེམས་ཅན་གྱི་དོན་བྱའོ་སྙམ་པའི་འཕེན་པས་་
ནམ་མཁའ་ལས་བབས་ཏེ། ཉི་ཟླ་ཁ་སྦྱོར་གྱི་དབུས་སུ་བཞུགས་པས། ནཱ་དཱ་ལས་
ཐིག་ལེ། ཐིག་ལེ་ལས་ཟླ་ཚེས། དེ་ལས་ཧའི་མགོ་བོ། དེ་ལས་ཧའི་ལུས། དེ་ལ་་
• 396 •



ཞབས་ཀྱུ་ཨུ་གྲུབ་པའི་ཚུལ་གྱི་ཧཱུྃ་ཡིག་རྡོ་རྗེ་འཛིན་པའི་རང་བཞིན་ཅན་དུ་རྫོགས་
པ་སོ་སོར་རྟོགས་པའི་ཡེ་ཤེས། དེ་ལས་འོད་ཟེར་སྣ་ལྔ་འཕྲོ་བའི་རྩེ་མོ་ལས་དཔའ་
བོ་ཉེར་བཞི་དང་དཔའ་མོ་ཉེར་བཞི་ལ་སོགས་པ་སྤྲོས། འགྲོ་བ་རྣམས་ཀྱི་སྡུག་་་
བསྔལ་སྦྱང༌། དེ་དག་གི་གོ་འཕང་ལ་བཀོད། སྡུད་པའི་ཚེ་དག་དང་། སྔོན་་་་་
ཐོག་མ་མེད་པ་ནས་གྲུབ་པའི་དཔའ་བོ་དང་རྣལ་འབྱོར་མ་ལ་སོགས་པ་ཕྱོགས་་་་
བཅུའི་ཞིང་ན་བཞུགས་པ་རྣམས་དང་ལྷན་ཅིག་སྤྱན་དྲངས་པ་རྣམས་སྙོམ་པར་་་་
བཞུགས་པ་སྔོན་དུ་འགྲོ་བས། བྱང་ཆུབ་ཀྱི་སེམས་བཞུགས་པ་རྣམས་ཧཱུྃ་ཡིག་ལ་་
ཐིམ་པས། ཧཱུྃ་ཡིག་བདེ་བ་ཆེན་པོའི་རང་བཞིན་ཅན་དུ་གྱུར་པ་ནི་བྱ་བ་གྲུབ་པའི་
ཡེ་ཤེས། ཟླ་ཉི་ཤུ་དང་བཅས་པ་གཅིག་ཏུ་འབྲེལ་པ་ཡོངས་སུ་གྱུར་པ་ལས་ཧེ་རུ་་
ཀའི་སྐུར་རྫོགས་པ་ནི་ཆོས་དབྱིངས་ཀྱི་ཡེ་ཤེས། དེ་ཡང་དཔལ་འཁོར་ལོ་བདེ་་་་
མཆོག་སྐུ་མདོག་སྔོན་པོ་ཞལ་བཞི་པ། ཕྱག་བཅུ་གཉིས་པ་གཡས་བརྐྱང་པའི་་་་་
སྟབས་ཀྱིས་བཞུགས་པ། རྩ་བའི་ཞལ་སྔོན་པོ་གཡོན་ཞལ་པདྨ་ར་ག་ལྟར་དམར་བ།
གཡས་ཞལ་སེར་པོ། སྟེང་ཞལ་ལྗང་ཁུ་ཞལ་རེ་རེ་ཡང་དམར་ལ་ཟླུམ་པའི་སྤྱན་་་་་
གསུམ་གསུམ་དང་ལྡན་ཞིང་། མཆེ་བ་གཙིགས་པ། སྣ་ཚོགས་རྡོ་རྗེའི་རལ་པའི་
ཐོར་ཅོག་ཅན། དབུ་རེ་རེ་ལ་རྡོ་རྗེ་ནག་པོའི་ཕྲེང་བ་སྟོད་སྨད་དུ་གནས་པ་གཉིས་
ལ་བརྒྱུས་པའི་ཐོད་པ་སྐམ་པོ་ལྔ་ལྔའི་འཕྲེང་བས་དབུ་ལ་བརྒྱན་པ། ཁྲག་འཛག་
པའི་མགོ་བོ་རློན་པ་ལྔ་བཅུའི་དོ་ཤལ་བྱས་པ། དཔྲལ་བར་རྡོ་རྗེ་རྩེ་ལྔ་པའི་ཕྲེང་་
བ་འཛིན་པ་དར་དཔྱངས་བཅས་པ་དབུ་གཡོན་དུ་ཅུང་ཟད་ཡོ་བའི་ཟླ་བ་ཕྱེད་པ་
འཕྱང་བ། ཞལ་རྣམ་པར་འགྱུར་བ། གར་གྱི་ཉམས་དགུ་དང་ལྡན་པ། སྟག་གི་
ལྤགས་པའི་ཤམ་ཐབས་ཅན་ཕྱག་རྒྱ་དྲུག་གི་རྒྱས་གདབ་ཅིང་། མི་རུས་ཀྱི་ཐལ་བ་
ལུས་ཐམས་ཅད་ལ་བྱུགས་ཅིང་ལང་ཚོ་གཞོན་ཞིང་འགྱིང་བག་ཅན་ནོ། །མཚན་་
སུམ་ཅུ་རྩ་གཉིས་དང་། དཔེ་བྱད་བརྒྱད་ཅུས་བརྒྱན་པ། སྟེང་ནས་གདུགས་་་་
.
• 397 •



དཀར་པོ་ལེགས་པར་འཛིན་པ་དང་། ཕྱག་དང་པོ་གཉིས་རྡོ་རྗེ་ཕག་མོ་ལ་འཁྱུད་
པ་དང་བཅས་པའི་གཡས་པས་རྡོ་རྗེ་རྩེ་ལྔ་པ་དང་། གཡོན་པས་དྲིལ་བུ་བསྣམས་
པ། དེའི་འོག་མ་གཉིས་ཀྱིས་གླང་པོ་ཆེའི་ལྤགས་པ་དཀར་པོ་ཁྲག་དང་བཅས་་་་
པའི་ན་བཟའ། ཕྱག་གཡས་པས་ལག་པ་གཡོན་པ་དང་། གཡོན་པས་རྐང་་་་
གཡོན་པའི་ལྤགས་པ་རང་གི་རྒྱབ་དུ་སྡིགས་མཛུབ་དང་བཅས་པའི་ཕྱག་གིས་་་་་་་
རྒྱངས་ཏེ་འཛིན་པའི་སྡིགས་མཛུབ་ཀྱི་རྩེ་གཉིས་སྨིན་མའི་ཐད་སོར་གནས་པ།
གཡས་ཀྱི་གསུམ་པ་ན་ཌཱ་མ་རུ། བཞི་པ་ན་དགྲ་སྟ། ལྔ་པ་ན་གྲི་གུག དྲུག་པ་ན་
མདུང་རྩེ་གསུམ་པ་བསྒྲེང་བ། གཡོན་གྱི་གསུམ་པ་རྡོ་རྗེས་མཚན་པའི་ཁ་ཊཾ་ག
བཞི་པ་ན་ཁྲག་གིས་གང་བའི་ཐོད་པ། ལྔ་པ་ན་རྡོ་རྗེ་ཞགས་པ། དྲུག་པ་ན་་་་་་
ཚངས་པའི་མགོ་བོ་གདོང་བཞི་པ་བསྣམས་པའོ། །བཅོམ་ལྡན་འདས་ལ་མངོན་དུ་
ཕྱོགས་པ་བཅོམ་ལྡན་འདས་མ་རྡོ་རྗེ་ཕག་མོ་སྐུ་མདོག་དམར་མོ་ཞལ་གཅིག་ཕྱག་་
གཉིས་པ། སྤྱན་གསུམ་པ་གཅེར་བུར་སྐྲ་གྲོལ་བ། ཐོད་པའི་དུམ་བུས་བརྒྱན་་་་་
པའི་འོག་བག་ཅན། ཕྱག་གཡོན་པས་ཡབ་ཀྱི་མགུལ་ནས་འཁྱུད་པའི་ཐོད་པ་ན་
བདུད་བཞི་ལ་སོགས་པའི་ཁྲག་གིས་གང་བ་བསྣམས་པ། གཡས་པས་ཕྱོགས་་་་་
བཅུའི་གདུག་པ་ཅན་ཀུན་ལ་གྲི་གུག་དང་བཅས་སྡིག་མཛུབ་ཀྱིས་བརྡེགས་པར་་་་
མཛད་པ། འཇིག་པའི་དུས་ཀྱི་མེ་ལྟར་འབར་བ། ཞབས་གཡོན་བརྐྱངས་པས་་་
ཡབ་ཀྱི་ཞབས་གཡས་པ་དང་སྦྱར་བ། གཡས་པས་ཡབ་ཀྱི་བརླའི་སྟེང་ནས་ལེགས་
པར་འཁྲིལ་བ། བདེ་བ་ཆེན་པོའི་རང་བཞིན་གྱི་ཐུགས་རྗེ་ཆེན་པོའི་བདག་ཉིད་་
ཅན། ཐལ་བ་མ་གཏོགས་པའི་ཕྱག་རྒྱ་ལྔས་བརྒྱན་པ། མི་མགོ་སྐམ་པོ་ལྔའི་ཐོད་
དང༌། མི་མགོ་སྐམ་པོ་ལྔ་བཅུའི་དོ་ཤལ་ཅན་སྒེག་ཅིང་ནུ་མ་འབུར་བ་འཁྲང་བའོ། །
ཞལ་ནས་ཏུ་ཏི་ར་འཛག་པའོ། །དེ་གཉིས་ཀྱི་ཐུགས་ཀར་རྡོ་རྗེ་རྩེ་ལྔ་པའི་ལྟེ་བར་
ཧཱུྃ་སྔོན་པོ། མགྲིན་པར་ཉི་མའི་དཀྱིལ་འཁོར་གྱི་སྟེང་དུ་ཨཱ8དམར་པོ། སྤྱི་བོར་་
• 398 •



སྣ་ཚོགས་པདྨའི་སྟེང་ཨོཾ་དཀར་པོ། གཙོ་བོའི་ཐུགས་ཀར་ཟླ་གདན་ལ་ཨོ་དཀར་པོ།
མགོ་བོར་ཉི་གདན་ལ་ན་མཱ་སེར་པོ། སྤྱི་གཙུག་ཏུ་ཉི་གདན་ལ་སཱ་ཧཱ་དམར་པོ།
ཕྲག་པ་གཉིས་སུ་ཉི་གདན་ལ་བོ་ཁ་ཊ་ནག་པོ། མིག་གཉིས་སུ་ཉི་གདན་ལ་ཧཱུྃ་ཧཱུྃ་
དམར་སེར། དཔྲལ་བར་ཉི་གདན་ལ་ཕཊ ་ལྗང་གུ། ཡུམ་གྱི་ལྟེ་བར་ཉི་གདན་ལ་
ཨོ་དམར་པོ། སྙིང་ཁར་ཉི་གདན་ལ་ཧཾ་ཡཾ་སྔོན་པོ། མགྲིན་པར་ཉི་གདན་ལ་ཧྲི་་
མོ་དཀར་པོ། མགོ་བོར་ཉི་གདན་ཧྲི་ཧྲི་སེར་པོ། སྤྱི་བོར་ཉི་གདན་ལ་ཧཱུྃ་ཧཱུྃ་ལྗང་
གུ། དཔྲལ་བར་ཉི་གདན་ལ་ཕཊ་ཕཊ་དུད་ཁ། ཤར་གྱི་གདན་གྱི་སྟེང་དུ་མཁའ་
འགྲོ་མ་ནག་མོ། བྱང་དུ་ཁཾ་ལྗང་ཁུ། ནུབ་ཏུ་དུང་སྐྱེས་མ་དམར་མོ། ལྷོར་་་་་་
གཟུགས་ཅན་མ་སེར་མོ། བཞི་ཀའང་ཞལ་གཅིག་ཕྱག་བཞི་མ། གཡས་པ་གཉིས་
ན་གྲི་གུག་དང་ཌ་མ་རུ། གཡོན་པ་གཉིས་ན་ཐོད་པ་ཁ་ཊཾ་ག་བསྣམས་པ། །
གཅེར་མོར་སྐྲ་གྲོལ་བ། - མཁའ་འགྲོ་མའི་ཆ་ལུགས་ཅན་མཆེ་བ་གཙིགས་པ་སྤྱན་་
གསུམ་དང་ལྡན་ཞིང་གཞོན་ནུ་ལང་ཚོ་རྒྱས་པ། མཚམས་བཞིར་བུམ་པའི་སྟེང་དུ་
ཐོད་པ་བདུད་རྩིས་གང་བ་རེ་རེ། དཔྲལ་བར་འབར་བའི་ཕྱག་རྒྱ་བཅས་ནས་ཕོ་
ཞེས་པའི་སྒྲ་དང་། རང་གི་སྙིང་ཁའི་ཧཱུྃ་གི་འོད་ཟེར་གྱིས། ཡེ་ཤེས་ཀྱི་དཀྱིལ་་་་་
འཁོར་གྱི་དབང་ལྷ་ཕྱི་ནང་མཆོད་པའི་ལྷ་མོ་དང་བཅས་པ་སྤྱན་དྲངས། ཨོཾ་ཁཎྜ་
རོ་ཧི་ཧཱུཾ་ཕཊ། ཞེས་པས་བགེགས་བསྐྲད། ཨོཾ་ཨགྷཾ་པྲ་ཏིཙྪ་སྭཱ་ཧཱ། ཞེས་པ་མཆོད་
ཡོན་ཕུལ། ཛཧཱུྃ་བཾ་ཧོ༔ ཞེས་པས། དགུག གཞུག་བཅིངས་དབང་དུ་བྱས།
དེ་བཞིན་གཤེགས་པ་ཐམས་ཅད་ཀྱིས་བདག་ལ་དབང་བསྐུར་དུ་གསོལ། ཞེས་་་་་
གསོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས།
ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར་དྲི་མ་དག
ཆུའི་ལྷག་མ་སྤྱི་བོར་གནས་པ་ཡོངས་སུ་གྱུར་པ་ལས། གཙོ་བོའི་རྡོ་རྗེ་སེམས་་་་་
དཔའ། ཡུམ་ལ་མི་སྐྱོད་པ། མཁའ་འགྲོ་མ་ལ་རྣམ་སྣང་། ལཱ་མ་ལ་དོན་གྲུབ།
• 399 •



དུང་སྐྱེས་མ་ལ་འོད་དཔག་མེད། གཟུགས་ཅན་མ་ལ་རིན་འབྱུང་གི་རྒྱས་གདབ་་
པར་གྱུར། ཡབ་ཀྱི་གསང་གནས་མི་དམིགས་པ་ལས་ཧཱུྃ་དཀར་པོ་ལ་རྡོ་རྗེ་དཀར་
པོ་རྩེ་ལྔ་པ་བྷེ་དམར་པོ་ལས་བྱུང་བའི་ནོར་བུ་དམར་པོ་རྩེ་མོ་བྷེ་སེར་པོས་མཚན་པ།
ཡུམ་གྱི་གསང་གནས་མི་དམིགས་པ་ལས་ཨ་ལས་པདྨ་དམར་མོ་འདབ་མ་གསུམ་པ།
ཀྱེ་དཀར་པོ་ལས་བྱུང་བའི་བྱང་ཆུབ་ཀྱི་སེམས་ཀྱིས་མཚོན་པའི་ལྟེ་བ་དཀར་པོ་རྩེ་
མོར་རྒྱ་སེར་པོས་མཚོན་པ། ཡབ་ཀྱི་ལྟེ་བ་ཐུགས་ཀར་ཟླ་གདན་ལ་ཡུམ་གྱི་སྙིང་པོ་
དང་ཉེ་སྙིང་དང་། མགྲིན་པ་དང་དཔྲལ་བར་ཉི་གདན་རང་གི་སྙིང་པོ་དང་ཉེ་་་
སྙིང་འགོད། ཡུམ་གྱི་ལྟེ་བ་དང་སྙིང་ཁར་ཉི་གདན་ལ་ཡབ་ཀྱི་སྙིང་པོ་དང་ཉེ་སྙིང་།
མགྲིན་པ་དང་དཔྲལ་བར་ཟླ་གདན་ལ་རང་གི་སྙིང་པོ་དང་ཉེ་སྙིང་འགོད་དེ།
སྔགས་ཐམས་ཅད་ཁ་དོག་དམར་པོ་འོད་ཟེར་འཕྲོ་བ་གཡོན་སྐོར་དུ་འགོད་དོ། །
ཡབ་ཡུམ་ཕན་ཚུན་དུ་ཙུམ་པ་བྷ་ན་བྱ་ཞིང་། སྔགས་རྣམས་ཀྱང་ཕན་ཚུན་དུ་ཞལ་
སྦྱོར་བ་དང་། འོད་ཟེར་འཁྱུད་པར་བསམ་ཞིང་། ཨོཾ་ཧཱིམ་ཧཱ་པུ་ཁ་བཛྲ་ཧེ་ཧེ་་
རུ་རུ་ཀཾ་ཨཱཧཱུཾ་ཧཱུཾ་ཕཊ་སྭཱ་ཧཱ། སྙོམ་པར་ཞུགས་པས་བྱང་སེམས་ཞུ་བ་སྤྱི་བོ་ནས་་་
མགྲིན་པར་སླེབ་པ་ན་དགའ་བ། མགྲིན་པ་ནས་སྙིང་ཁར་སླེབ་པ་ན་མཆོག་་་་
དགའ་བ། སྙིང་ཁ་ནས་ལྟེ་བར་སླེབ་པ་ན་ཁྱད་པར་གྱི་དགའ་བ། ལྟེ་བ་ནས་རྡོ་
རྗེ་ནོར་བུའི་རྩེར་སླེབ་པ་ན་ལྷན་ཅིག་སྐྱེས་པའི་བདེ་བ་སྐྱེས་ཏེ་བདེ་བས་སྟོང་པ་ལ་
རྒྱས་བཏབ་པའི་བདེ་སྟོང་དབྱེར་མེད་ཀྱི་ངོ་བོར་གྱུར། བདེ་སྟོང་དབྱེར་མེད་ཀྱི་་
ཡེ་ཤེས་དེ་ཡང་རྟེན་དང་བརྟེན་པའི་དཀྱིལ་འཁོར་གྱི་རྣམ་པར་ཤར་བ་ཡིན་ཅིང་།
དེ་ཡང་ལུས་དྲན་པ་ཉེ་བར་བཞག་པ་མཁའ་འགྲོ་མ། ཚོར་བ་དྲན་པ་ཉེ་བར་་་་་
བཞག་པ་ལཾ་མ། ཆོས་དྲན་པ་ཉེ་བར་བཞག་པ་དུང་སྐྱེས་མ། སེམས་དྲན་པ་ཉེར་
བཞག་གཟུགས་ཅན་མ། ། ཡང་དག་པའི་ཏིང་ངེ་འཛིན་ནི་དཔལ་ཧེ་རུ་ཀའོ། །
ཞེས་དག་པ་དྲན་པར་བྱའོ། །ལག་པ་གཡོན་པའི་མཐེབ་སྲིན་གྱི་ནང་མཆོད་བླངས་
• 400 •



ལ་མཆོད་རྫས་རྣམས་གཏོར་ཏེ། ཁཎྜ་རོ་ཧིའི་སྔགས་ཀྱིས་བསངས། སྭ་བྷ་ཝས་་
སྦྱངས། སྟོང་པའི་ངང་ལས་ཀཾ་ལས་བྱུང་བའི་ཐོད་པ་རྣམས་ཀྱི་ནང་དུ་ཧཱུྃ་ལས་བྱུང་
བའི་མཆོད་རྫས་རྣམས། རང་བཞིན་བདེ་སྟོང་རྣམ་པ་མཆོད་རྫས་སོ་སོའི་རྣམ་པ་
ཅན་བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་་་
ཅན་བསྐྱེད་པར་གྱུར། སོ་སོའི་སྔགས་ཀྱིས་བྱིན་གྱིས་བརླབས་ནས། ཆུ་གསུམ་་
སྔོན་དུ་འགྲོ་བའི་ཉེར་སྤྱོད་ལྔ་དང་། གཟུགས་རྡོ་རྗེ་མ་ལ་སོགས་པའི་ལྷ་མོ་དྲུག་་
གིས། མཆོད་ཕྲེང་ནས་བཤད་པ་ལྟར་ཕྱི་མཆོད་སྔགས་དང་བཅས་པའམ།
སྔགས་རྒྱ་ཙམ་གྱི་མཆོད་པ་ནི་ཕྱི་མཆོད། ནང་མཆོད་གཏོར་མ་ལྟར་བྱིན་གྱིས་་་་
བརླབས་ལ། མགྲོན་རྣམས་ཀྱི་ལྗགས་ཧཱུྃ་ལས་བྱུང་བའི་རྡོ་རྗེ་རྩེ་གསུམ་པ་ཅན་གྱི་
རྡོ་རྗེའི་འོད་ཟེར་གྱི་སྦུ་གུས་དྲངས་ཏེ་གསོལ་བར་གྱུར། བླ་མ་རྣམས་ཀྱི་མཚན་་་་
དང་དཀྱིལ་འཁོར་གྱི་ལྷ་ལྔའི་སྔགས་ལ། ཨོཾ་ཨཱ༔ཧཱུྃ་བཏགས་ལ་འབུལ། དེ་ནས་་་
ཆོས་སྐྱོང་ལ་སོགས་སྤྱི་འགྲོ་ལྟར་འབུལ་ཞིང་། རང་གི་ལྕེ་ལ་བཞག་ལ། ཨོཾ་ཨཱམྲྀ་
ཏ་སཱདྷ་ན་སྭ་བྷ་ཝ་ཨད་མ་ཀོཉཧཾ། མགྲོན་རྣམས་ཡེ་ཤེས་ཀྱི་བདུད་རྩིས་ཚིམ་པར་
གྱུར། དེ་ནས་གསང་མཆོད་དོ། །དེ་ལྟ་བུའི་བདེ་བས་སྟོང་པ་ལ་རྒྱས་བཏབ་པའི་
བདེ་སྟོང་ཡུན་རིང་དུ་བསྒོམ་པ་ནི་དེ་ཁོ་ན་ཉིད་ཀྱི་མཆོད་པའོ། །ལྷ་སོ་སོའི་སྐུ་་་
གསལ་བར་དམིགས་ནས་ལྷ་སོ་སོའི་སྔགས་འོག་ནས་འབྱུང་བ་ལྟར་བརྗོད་པ་ནི་་་
སྔགས་ཀྱི་མཆོད་པའོ། །རྐང་བརྒྱད་ཀྱི་བསྟོད་པ་ནི། ཨོཾ་ན་མོ་བྷ་ག་ཝ་ཏེ་ཝ་རི་ཤ་
ཡ་ཧཱུྃ་ཧཱུྃ་ཕཊ། ༀ་མ་ཧཱ་ཀལྤ་ཨགྣི་སཾ་ནི་བྱཱ་ཡ་ཧཱུྃ་ཧཱུྃ་ཕཊ། ཨོཾ་ཛ། སྙིང་པོའི་རྣལ་
འབྱོར་མ་བཞིས་བདུད་རྩི་ལྔས་སྔར་ལྟར་མཆོད་པ་ནི་ནང་མཆོད་དོ། །དེ་ནས་་་་
ཡབ་ཡུམ་གྱི་མཁའ་གསང་བྱིན་གྱིས་བརླབ་སྙོམ་པར་ཞུགས་པས་དགའ་བཞི་་་་་་
བསྐྱེད་དཀྱིལ་འཁོར་བའི་ལྷ་ཐམས་ཅད་ཀྱང་བདེ་བ་ཆེན་པོ་ཉམས་སུ་མྱོང་བར་་་
གྱུར། ཌཱ་མ་ཀུ་ཊོརྐ་ཊ་ཡ་ཧཱུྃ་ཧཱུྃ་ཕཊ། ཨོ་དཊཱི་ཀ་ར་ལོ་གྲབྷི་ཁ་ན་མུ་ཁ་ཡ་ཧཱུྃ་ཧཱུྃ་་་
，401 •



ཕཊ། ཨོཾ་ས་ཧ་སྲ་བྷུ་ཛ་བྷ་སུ་ར་ཡ་ཧཱུྃ་ཧཱུྃ་ཕཊ། ཨོཾ་པ་ར་ཤུ་པ་ཤོ་ད་ཡ་ཏ་ཤུ་ལ་ཁ་
ཊི་གདྷ་རི་ནེ་ཧཱུྃ་ཧཱུྃ་ཕཊ། ༀ་བྱཱ་གྲ་ཛིནཾ་བྷ་ར་དྷ་ར་ཡ་ཧཱུྃ་ཧཱུྃ་ཕཊ། ༀ་མ་ཧཱ་དུམཱ་་་
ཨཎྜ་ཀ་ར་ཝ་སུ་ཁ་ཡ་ཧཱུྃ་ཧཱུྃ་ཕཊ། ཞེས་སྔར་སྤྱན་དྲངས་པའི་ལྷ་མོ་རྣམས་ཀྱིས་་་་་
མཆོད་ཅིང་བསྟོད་ནས། ལྷ་མོ་རྣམས་སངས་རྒྱས་ཀྱི་ཞིང་དུ་གཤེགས་པར་གྱུར།
ལྷ་སོ་སོའི་ཞལ་ཕྱག་གི་རྣམ་པ་གསལ་བ་ལ། རང་ཉིད་ལྷ་དེ་དང་དེའོ་སྙམ་པའི་་
ང་རྒྱལ་བརྟན་པ་དང་། ལྷའི་རྣམ་པ་གསལ་བ་ལ་སྣང་བ་ལྟར་བདེན་པས་སྟོང་པ་
ཡན་ནོ་སྙམ་པའི་ཟབ་གསལ་གཉིས་མེད་ཀྱི་བསྐྱེད་རིམ་གནས་པར་བྱའོ། ། ། ，
གསུམ་པ་ནི། སྒོམ་པས་སྐྱོ་ན་བཟླས་པ་བྱ་བ་ནི། རང་ཡབ་དུ་གསལ་བའི་
ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་སྔོན་པོ་བསམ་ལ། དེ་ལས་སྔགས་
ཀྱི་ཡིག་འབྲུ་རྣམས་མར་མེ་གཅིག་ལས་གཉིས་མཆེད་ཀྱི་ཚུལ་དུ་བྱུང་བ་རང་གི་་་་
རྩའི་ནང་ནས་མར་རྒྱུད། རྡོ་རྗེའི་ལཾ་ནས་བྱུང་སྟེ་ཡུམ་གྱི་པདྨར་ཞུགས། རྩའི་་་
ནང་ནས་ཡར་ཞུགས་སྙིང་ཁའི་ས་བོན་ལ་ཐིམ་པར་མོས་ནས། ཨོ་ཧེ་ཧེ་རུ་རུ་ཀཾ་་
ཧཱུཾ་ཕཊ་ཌཱཀྐི་ནཱི་ཛྭ་ལ་ཤཾ་བྷ་རཾ་སྭཱ་ཧཱ། ཞེས་པའི་སྙིང་པོ་དང་། ཨོ་ཧཱིཧ་ཧ་ཧཱུྃ་ཧཱུྃ་་
ཕཊ། ཅེས་པས་ཉེ་སྙིང་དང་། ཨོཾ་ཀ་ར་ཀ་ར། ཀུ་རུ་ཀུ་རུ། བན་དྷ་བན་དྷ་།
ཏྲ་ས་ཡ་ཏྲཱ་ས་ཡ། ཀློ་བྷ་མ་ཀོ་བྷ་ཡ། ཧྲ་ཧུཾ། ཧྲ་ཧྲ། ཕོ་ཝཾ། ཕཊ་ཕཊ། ད་ཧ་
ད་ཧ། པ་ཙ་པ་ཙ། བྷཀྵ་བྷཀྵ། བ་སུ་རུ་དྷིར། ཨན་དྷ་མ་ལཾ་བྷ་ན། གྲིནྣ་གྲིབྷ།
ས་ཏ་སཱ་ཏཱ་མ། ག་ཏ་བྷུ་ཛ་ག་སརྦ་བ། ཏསྔ་ཡ་ཏསྔ་ཡ། ཨ་ཀཊྚ་ཨ་ཀཊྚ། ཧྲི་ཧྲི།
བྷོ་དྷོ། ཀླ་ཀླ། ཧཾ་ཧཾ། ཧི་ཧི། ཀི་ལི་ཀི་ལི། སི་ལི་སི་ལི། དྷི་ལི་དྷི་ལི། ཧུཾ་ཧཱུཾ་
ཕཊ། ཅེས་རྩ་བའི་སྔགས་སོ། །ཨོཾ་བཛྲ་བེ་རོ་ཙ་ནཱི་ཡེ་ཧཱུཾ་ཧཱུཾ་ཕཊ་སྭཱ་ཧཱ། ཞེས་་་་
པས་ཡུམ་གྱི་སྙིང་པོ་དང་། ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནི་ཡི་ཧཱུྃ་ཧཱུྃ་ཕཊ་སྭཱ་ཧཱ།
ཞེས་པ་ཉེ་སྙིང་དང་། ༀ་བཛྲ་བྷ་ར་ཧི་པྲ་ཏེད་། ཧ་ན་ཧ་ན་པྲ་ཎཱཾ། ཀིཾ་ཀི་ནི། །
ཁི་ཁི་ནི། དྷུ་ན་དྷུ་བཛྲ་ཧཱ་རེ། ཤོ་ཥ་ཡ་ཤོ་ཥ་ཡ། བཛྲ་ཁ་ཊཾ་ཀ་ཀ་པ་ལ་དྷ་རི་ནི།
• 402 •



མ་ཧཱ་བི་ཤཾ་ཏ་མཾ་པཱ་ས་ནི། མ་ནུ་ ་པྲ་ནི་ཏེ། པ་ནི་ཧྲེ་ན། ར་སེ་ར་མ་ལ་གྲོ་ཐི་
ཏ་དྷ་རི་ནི། སུམྦྷ་ནི་སུམྦྷ། ཧ་ན་ཧ་ན་པྲ་ཎཾ། སརྦ་པ་ཤ་བཱ་ནི། མ་ཧཱ་མན་པ་་་
ཙྪེ་ད་ནི། ཀྲོ་ཏ་མུཏྟེ། དཊཾ་ཀ་ར་ལི་ནི་མ་ཧི་མུ་ཏྲེ། ཤྲཱི་ཧེ་ར་ཀ་དེ་བ་སྐྱེ། གྲ་མི་
ཧ་ཥ་ས་ཧ་པྲ་བྷ་ཧ་བེ། ཤ་ཏ་ས་ཧེ་པྲ་ན་བེ། བཛ་མེ་ཏ་ཏེ་ཛ་སེ། ཛྭ་ལ་མུ་ཁེ་སཾ་
ག་ལ་ལོ་ཅེ་ནེ། བཛྲ་ཤྭ་རི་རེ་བཛྲ་པ་ནི་མི་ལི་ཏ་ཙི་ལ་ཏ། ཧེ་ཧེ། ཧཱུཾ་ཧཱུཾ། ཁ་ཁ།
དྷུ་རུ་དྷུ་རུ། མུ་རུ་མུ་རུ། ཨ་དྭེ་ཏེ་མ་ཧཱ་ཡོ་གི་ནཱི། པ་ཏི་ཏ་སིདྡྷི། ཏྲ་དྷཾ་ཏྲཾ་དྷཾ།
གྲོ་གྲོ། ཧེ་ཧེ། ཧ་ཧ། བྷི་མི་ཧ་ས་ཧ་བཱ་རེ། ཧཱ་ཧཱ། ཧེ་ཧེ། ཧཱུཾ་ཧཱུཾ། ཏྲི་ལོཀྟ་བཱི་
ནག་ན་ཤ་ནི། ཤ་ཏ་ས་ཧཱ་པྲ་ཀོ་ཊི། ཏ་ཐཱ་ག་ཏ་པཱ་རི་ཝ་རེ་ཡེ་ཧཱུཾ་ཧཱུཾ་ཕཊ། ས་ཧ་
རུ་སོ་ཁ། ག་ཙ་རུ་པེ་ཨ། ཏྲི་ལོཀྟ་ཨུ་དྷ་རེ་པ་མུ་ཁ་ལེ། གྲ་ས་གྲ་ས་ཧཱུཾ་ཕཊ། བཱི་
ར་དྭེ་ཏེ་ཧཱུཾ་ཧཱུཾ། ཧ་ཧ། མ་ཧཱ་པཱ་ཤུ་མོ་ཧ་ནི་ཡོ་གི་ཤྭ་རཱི་ཏཱཾ། ཌཱཀྐི་ནི་སརྦ་ལོ་ཀཱ་ནི།
བན་དྷ་ནི་སདྱ་ཀ་རི་ཎི་ཧཱུཾ་ཧཱུཾ་ཕཊ། བྷུ་ཏ་པྲ་ས་ནི་མཧཱ་བི་ར་པ་ར་མ། སིད་དྷ་ཡོ་
གི་ཤྭ་རི་ཕཊ་ཧཱུྃ་ཧཱུྃ་ཕཊ་སྭཱ་ཧཱ། ཅེས་ཡུམ་གྱི་ཕྲེང་སྔགས་སོ། །རྣལ་འབྱོར་མ་་་་་
བཞིས་རང་རང་གི་ཐུགས་ཀར་སྔགས་ཕྲེང་བཀོད་པ་ལ་དམིགས་ནས། ཨོ་ཌཱཀྐི་ནི་
ཡེ་ཧཱུཾ་ཧཱུྃ་ཕཊ། ༀ་ལཾ་མ་ཡེ་ཧཱུཾ་ཧཱུཾ་ཕཊ། ཨོཾ་ཁཎྜ་རོ་ཧི་ཧཱུཾ་ཧཱུཾ་ཕཊ། ཨོཾ་རུ་པི་ཎི་ཡེ་་
ཧཱུྃ་ཧཱུྃ་ཕཊ ཅེས་པས་གཙོ་བོ་ལ་འབུམ། འཁོར་རྣམས་ལ་ཁྲི། ཐམས་ཅད་ལ་ཐུན་
མོང་དུ་ཡེ་ཤེས་འབབ་པའི་སྔགས་ཁྲི་ཕྲག་གཅིག་བཟླའོ། །དེ་ནས་འཇིག་རྟེན་་་་་
དང་འཇིག་རྟེན་ལས་འདས་པའི་གཏོར་མ། ཤ་དང་ཆང་ལ་སོགས་པ་དང་ལྡན་་
པ་བཤམས་ལ། དུང་སྐྱེས་མའི་སྔགས་ཀྱིས་བསངས། སྭབྷ་ཝས་སྟོང་པར་སྦྱངས།
སྟོང་པའི་ངང་ལས་ཡཾ་ལས་བྱུང་བའི་རླུང་གི་དཀྱིལ་འཁོར་སྔོན་པོ་གཞུའི་དབྱིབས་
ཅན་རྒྱལ་མཚན་གྱིས་མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་གྲུ་གསུམ་
པ་མེ་འབར་བས་མཚན་པ། དེའི་སྟེང་དུ་ཨོཾ་ཨཱཿཧཱུྃ་གསུམ་ལས་བྱུང་བའི་མི་མགོ་
རློན་པའི་སྒྱེད་བུ་གསུམ་ལ་གནས་པའི་ཨ་དཀར་པོ་ལས་བྱུང་བའི་ཐོད་པ་དུམ་བུ་
• 03 •



གཅིག་པ། ཕྱི་དཀར་ནང་དམར་བ། དེའི་ནང་གི་ཤར་དུ་ཨོཾ་དཀར་པོ་ལས་བྱུང་
བའི་གསང་བའི་སྨན་དྲི་ཆེན་ཨོཾ་གྱིས་མཚན་པ། བྱང་དུ་ཁམ་ལྗང་ཁུ་ལས་བྱུང་་་་་
བའི་ཤ་ཆེན་ཁམ་གྱིས་མཚན་པ། ནུབ་དུ་ཨོཾ་དམར་པོ་ལས་བྱུང་བའི་བྱང་སེམས་
དཀར་པོ་ཨོཾ་གྱིས་མཚན་པ། ལྷོར་ཏྲ་སེར་པོ་ལས་བྱུང་བའི་རཀྟ་རུཾ་གྱིས་མཚན་པ།
དབུས་སུ་ཧཱུཾ་སྔོན་པོ་ལས་བྱུང་བའི་དྲི་ཆུ་ཧཱུྃ་གིས་མཚན་པ། མེར་ལཾ་དཀར་པོ་ལས་
བྱུང་བའི་བ་ལང་གི་ཤ་ལཾ་གྱིས་མཚན་པ། བདེན་བྲལ་དུ་མཾ་སྔོན་པོ་ལས་བྱུང་བའི་
ཁྱིའི་ཤ་མཾ་གྱིས་མཚན་པ། རླུང་དུ་པཾ་དམར་པོ་ལས་བྱུང་བའི་མིའི་ཤ་པོ་གྱིས་་་་་
མཚན་པ། དབང་ལྡན་དུ་ཏཾ་ལྗང་ཁུ་ལས་བྱུང་བའི་རྟའི་ཤ་ཏཾ་གྱིས་མཚན་པ།
རླུང་གཡོས་པ་ལས་མེ་འབར་བའི་དྲོད་ཀྱིས་རྫས་རྣམས་ཡི་གེ་དང་བཅས་པ་རྣམས་
བཞུ་ནས་ཉི་མ་འཆར་ཁའི་མདོག་ལྟར་དམར་སེར་དུ་གྱུར། དེའི་སྟེང་དུ་ཧཱུྃ་་་་
དཀར་པོ་ལས་བྱུང་བའི་ཁ་ཊཾ་ག་དཀར་པོ་བྱང་ཆུབ་ཀྱི་སེམས་ཀྱིས་བདུད་རྩིའི་་་་
རང་བཞིན་ཅན་མགོ་ཐུར་དུ་བལྟས་ཐོད་པར་ལྷུང་སྟེ་བཞུ་བས་བཅུད་དེ་དག་་་་་
དངུལ་ཆུའི་མདོག་ཅན་བསིལ་བར་གྱུར་པ་ལས། ཨོཾ་དཀར་པོ། ཨཱདམར་པོ།
ཧཱུྃ་སྔོན་པོ་གསུམ་སྟེང་ནས་སྟེང་དུ་གནས་པ་ལ་འོད་ཟེར་འཕྲོས་པས། ཕྱོགས་་་་
བཅུ་ན་བཞུགས་པའི་དབའ་བོ་དང་དཔའ་མོ་དབང་ཕྱུག་མ་རྣམས་ཀྱི་ཐུགས་ཀའི་
ཧཱུྃ་ལས་ཡེ་ཤེས་ཀྱི་བདུད་རྩི་བཀུག་པ་ཡི་གེ་གསུམ་ལ་ཐིམ་ཞིང་། དེ་གསུམ་གསུམ་
ཡང་རིམ་གྱིས་བཞུ་བ་ཐོད་པར་ཐིམ་པར་བསམ་ལ། ཡི་གེ་གསུམ་ལན་གསུམ་་་་
བརྗོད་བྱིན་གྱིས་བརླབ་བོ། །གཏོར་མགྲོན་ནི་སྔར་བཤད་པ་ལྟར་གྱི་འབར་བའི་
ཕྱག་རྒྱ་དང་སྔགས་ཀྱིས། དུར་ཁྲོད་ན་གནས་པའི་ཕྱོགས་སྐྱོང་སོགས་འཁོར་དང་
བཅས་པ་ཐམས་ཅད་ཡོངས་སུ་རྫོགས་པའི་དཀྱིལ་འཁོར་སྤྱན་དྲངས་ཏེ། མདུན་
དུ་བཞུགས་པ་ལ་མཆོད་ཡོན་སོགས་སྔོན་དུ་འགྲོ་བས་མཆོད་ནས་ལག་པ་གཉིས་རྡོ་
རྗེ་ཐལ་མོར་བསམ་ལ། རྡོ་རྗེ་ཐལ་མོ་ཁ་གྱེན་དུ་ཕྱེ་བའི་ལག་མཐིལ་དུ་གཏོར་སྣོད་
•
04 •



དུ་བཞག་པར་མོས་ཏེ། མཆོད་པའི་འཁོར་གསུམ་རྣམས་བདེ་སྟོང་གི་ངོ་བོར་་་་་
དབྱེར་མེད་པར་བལྟས་ལ། ལྷ་རྣམས་ཀྱི་ལྗགས་ལ་ཧཱུྃ་དཀར་པོ་ལས་བྱུང་བའི་རྡོ་
རྗེ་རྩེ་གསུམ་དཀར་པོ་ནས་འབྲུ་ཙམ་དཀར་པོའི་འོད་ཟེར་གྱི་སྦུ་གུས་དྲངས་ནས་་
གསོལ་བར་བསམ་ཞིང་། ཨོཾ་བཛྲ་ཨ་ར་ལི་ཧོ། ཛཧཱུྃ་བཾ་ཧོ༔ བཛྲ་ཌཱཀི་ནི་ས་མ་
ཡ་ཧཱུཾ། ཏྲི་བྱཧོ། ཞེས་པ་ལན་གཅིག་བརྗོད་དེ་གཙོ་བོ་དང་། ལན་གཉིས་པས་་་
གཙོ་མོ་དང་། ཤར་ནས་གཡོན་སྐོར་དུ་ལན་གསུམ་པས་མཁའ་འགྲོ་མ་ལ་སོགས་
བཞི་ལ་འབུལ་ཞིང་མཆོད་དེ། རྐང་བརྒྱད་ཀྱིས་བསྟོད་ལ་འདོད་དོན་ལ་གསོལ་བ་
གདབ་བོ། །དེ་ནས་སྤྱན་དྲངས་པའི་དུར་ཁྲོད་ན་གནས་པའི་ཕྱོགས་སྐྱོང་དང་་་་
ཞིང་སྐྱོང་དང་ཀླུ་ལ་སོགས་པ་སྐད་ཅིག་གིས་འོད་གསལ་དུ་བཅུག་པའི་རྗེས་ལ།
བདེ་མཆོག་གི་ལྷ་ཡབ་ཡུམ་གྱི་སྐུར་བཞེངས་པར་བསམ་ལ། ཕྱོགས་གཡོན་དང་་་
མཚམས་གཡས་སུ་བསྐོར་ཏེ། ཨོཾ་ཁ་ཁ་ཁཱ་ཧི་ཁཱ་ཧི། སརྦ་ཡཀྵ་རཀ་ས། བྷུ་ཏ་པྲ་
ཏེ། པི་ཤ་ཙ། ཨུད་མན་ད། ཨ་པསྨཱ་ར། བཛྲ་ཌཱ་ཀ་ཌཱ་ཀི་ནྱ་ད་ཡ། ཨི་མཾ་བ་
ལི་གི་རྣནྟུ། ས་མ་ཡ་རཀྵནྟུ། མ་མ་སརྦ་སིདྡྷི་མྨེ་པྲ་ཡཙྪནྟུ། ཡ་ཐེ་ཐཾ། ཡ་ཐི་ཝཾ།
བྷུ་ཛ་ཐ། བི་པཱ་ཐ། ཛི་གྲོ་ཐ། མཱ་ཏི་ཀྲ་མ་ཐ། མ་མ་སཉྫ་ཀཱརྟ་ཡ། སད་སུ་ཁཾ་བི་
ཤུདྡྷ་ཡེ། ས་ཧ་ཡི་ཀབྷ་ཝནྟུ་ཧུཾ་ཧཱུྃ་ཕཊ་ཕཊ་སྭཱ་ཧཱ། ཞེས་ལན་གསུམ་གྱི་ཕྱོགས་་་་
དང་། མཚམས་ན་གནས་པ་ལ་འབུལ་ལོ། །ཕྱོགས་སྐྱོང་ལ་སོགས་པས་བདུད་རྩི་
དེ་གསོལ་བས། ལུས་བདེ་བ་ཆེན་པོས་ཚིམ་པར་བསམ་ཞིང་མཆོད། རྐང་བརྒྱད་
ཀྱིས་བསྟོད་ལ། ལྷ་ཡི་ཚོགས་རྣམས་མ་ལུས་དང༌། །ཀླུ་ཡི་ཚོགས་རྣམས་མ་ལུས་་
དང་། །གནོད་སྦྱིན་ཚོགས་རྣམས་མ་ལུས་དང་། སྲིན་པོའི་ཚོགས་རྣམས་མ་ལུས་
དང་། །འབྱུང་པོའི་ཚོགས་རྣམས་མ་ལུས་དང་། །ཡི་དྭགས་ཚོགས་རྣམས་མ་ལུས་
དང༌། །ཤ་ཟའི་ཚོགས་རྣམས་མ་ལུས་དང༌། །སྨྱོ་བྱེད་ཚོགས་རྣམས་མ་ལུས་དང་།།
བརྗེད་བྱེད་ཚོགས་རྣམས་མ་ལུས་དང་། །མཁའ་འགྲོའི་ཚོགས་རྣམས་མ་ལུས་དང་།།
• 405 •



མ་མོའི་ཚོགས་རྣམས་མ་ལུས་དང་། །མ་ལུས་པ་ནི་ཐམས་ཅད་དང་། །འདིར་་་་
གཤེགས་བདག་ལ་དགོངས་སུ་གསོལ། །བསྟན་པ་བསྲུང་དང་འགྲོ་བའི་དོན་་་་་
མཛད་ཕྱིར། །ཐུགས་དམ་བཅས་ཤིང་ཞལ་གྱིས་འཆེས་པ་རྣམས། །དཔལ་ཆེན་་
བཀའ་སྟོད་ཡིད་ལྟར་མགྱོགས་པ་ཡི། །འཇིགས་པའི་གཟུགས་ཅན་དྲག་གཏུམ་མི་
ཟད་པ། །གདུག་པ་འདུལ་མཛད་ནག་པོའི་ཕྱོགས་རྣམས་འཇོམས། །རྣལ་འབྱོར་
ལས་ལ་འབྲས་བུ་སྟེར་མཛད་ཅིང༌། ་ །མཐུ་སྟོབས་བྱིན་རླབས་བསམ་གྱིས་མི་ཁྱབ་
པའི། །གནོད་སྦྱིན་ཚོགས་སོགས་བརྒྱད་ལ་ཕྱག་འཚལ་ལོ། །སྡེ་བརྒྱད་བཙུན་མོ་
སྲས་དང་གཡོག་བཅས་པས། །དངོས་གྲུབ་ཅན་གྱི་བཀའ་དྲིན་བདག་ལ་སྩོལ། །
རྣལ་འབྱོར་འདི་ཞེས་བྱ་བ་འཁོར་བཅས་ལ། །ནད་མེད་ཚེ་དང་དབང་ཕྱུག་དང༌།།
དཔལ་དང་གྲགས་དང་སྐལ་པ་བཟང་། །ལོངས་སྤྱོད་རྒྱ་ཆེན་ཀུན་ཐོབ་ཅིག །ཞི་
དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །སྲུང་མས་རྟག་
ཏུ་གྲོགས་མཛོད་ཅིང་། །དུས་མིན་འཆི་དང་ནད་རྣམས་དང་། །གནོད་དང་་་་
བགེགས་རྣམས་མེད་པར་མཛོད། །རྨི་ལམ་ངན་དང་མཚན་མ་ངན། །བྱ་བྱེད་་་་་
ངན་པའང་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང་། །འབྲུ་་་་
རྣམས་རྒྱས་ཞིང་ཆོས་འཕེལ་དང་། །བདེ་ལེགས་ཐམས་ཅད་འགྲུབ་པ་དང་། །
ཡིད་ལ་འདོད་པ་ཀུན་འགྲུབ་ཤོག །ཅེས་འདོད་དོན་ལ་གསོལ་བ་གདབ་བོ། །
དེ་ནས་ཆོ་ག་ལྷག་མ་ཁ་སྐོང་བའི་དོན་དུ་དྲིལ་བུ་དཀྲོལ། སྔོན་དུ་འགྲོ་བའི་
ཡིག་བརྒྱ་བརྗོད་པའི་འོག་ཏུ། ཨོ་ཡོ་ག་ཤུ་དྷ་སརྦ་དྷརྨ་ཡོ་ག་ཤུདྷོཉཧཾ། ཞེས་་་་་
བརྗོད་ཅིང་། སྙིང་ཁར་པད་སྐོར་སྔོན་དུ་འགྲོ་བས་འཁྱུད་པའི་ཚུལ་བྱ་ཞིང་་་་་་
མཐེབ་སེན་གྱིས་སེ་གོལ་གཏོག་པས། ཨོཾ་བཛྲ་མུ འཇིག་རྟེན་པ་རྣམས་གཤེགས།
དཀྱིལ་འཁོར་གྱི་འཁོར་ལོ་རང་ཉིད་ལ་ཞུགས་པར་གྱུར། རང་གི་ཐུགས་ཀའི་ཧཱུྃ་་
ལས་འོད་ཟེར་འཕྲོས་པས། རྟེན་དང་བརྟེན་པར་བཅས་པའི་དཀྱིལ་འཁོར་སྣང་
• 406 •



བར་བྱས་ཏེ། དུར་ཁྲོད་བསྲུང་འཁོར་དང་བཅས་པ་འོད་དུ་ཞུ། གཞལ་ཡས་་་་
ཁང་ལ་ཐིམ། དེ་འོད་དུ་ཞུ་སྟེ་ལྷ་མོ་བཞི་ཐོད་པ་བཞི་དང་བཅས་པ་ལ་ཐིམ། དེ་
འོད་དུ་ཞུ་ཧེ་རུ་ཀ་ཡབ་ཡུམ་ལ་ཐིམ། དེ་གཉིས་འོད་དུ་ཞུ་ཧཱུྃ་ཡིག་ལ་ཐིམ་པའི་ཧཱུཾ་
ཡོངས་སུ་གྱུར་པ་ལས། ཧེ་རུ་ཀ་ཞལ་གཅིག་ཕྱག་གཉིས་པ་རྡོ་རྗེ་དྲིལ་བུ་འཛིན་་་་་
པས་ཡུམ་ལ་འཁྱུད་པར་ལྡང་བར་བྱའོ། སྐབས་འདིར་རྫོགས་རིམ་བསྒོམ་པར་བྱ་
སྟེ། དྲིལ་བུ་པའི་རིམ་ལྔའི། ནཱ་རོའི་ཆོས་དྲུག་བཞིན་བསྒོམས་ཏེ། གཞན་དུ་་་
བཤད་པ་ལས་ཤེས་པར་བྱའོ། །དེ་ན་སྲིད་པ་གསུམ་འབར་སྐུ་ནི་རྗེས་ཆགས་དུལ་
བར་ལྡན། །འོད་ཟེར་སྔོན་པོ་སྟོང་ལྡན་ཉི་མ་བརྒྱ་སྟོང་ལྡན། །རྣམ་མང་སྐུ་དང་
ཆ་ལུགས་རྗེས་ཆགས་སེམས་པར་ལྡན། །ཧེ་རུ་ཀ་དཔལ་དེ་དང་ལྷན་ཅིག་གར་་་་
བྱེད་ཤོག །ལྷ་མོ་ཚད་མ་དམ་ཚིག་ཚད་མ་དང༌། །དེས་བརྗོད་གསུང་ཡང་མཆོག་
ཏུ་ཚད་མ་སྟེ། །བདེན་པ་འདི་དག་གིས་ནི་ལྷ་མོ་རྣམས། །བདག་ཅག་རྗེས་སུ་་་
འཛིན་པའི་རྒྱུར་གྱུར་ཅིག །སེམས་ཅན་ཀུན་གྱི་དོན་གྱི་ཕྱིར། །བདག་ནི་ཧེ་རུ་་་
ཀར་གྱུར་ནས། །སེམས་ཅན་ཐམས་ཅད་ཧེ་རུ་ཀའི། །གོ་འཕང་ཉིད་ལ་འགོད་་་་
པར་ཤོག གཉིས་པ་ལ་ཐུན་སྔ་ཕྱིའི་བར་དུ་ཇི་ལྟར་བྱ་བ་དང་། ཐུན་གཞན་ལ་་
ཇི་ལྟར་བྱའོ། །
དང་པོ་ནི། སྤྱོད་ལམ་ལ་འཇུག་པའི་ཚེ། རང་ཧེ་རུ་ཀ་ཡབ་ཡུམ་དུ་གསལ་
བ་ལ་རང་རང་གི་གོ་ཆའི་སྔགས་བརྗོད། སྤྱི་བོ་ལ་སོགས་པའི་གནས་ཉེར་བཞིར།།
རྩ་ལ་སོགས་པའི་ཡི་གེ་ཉེར་བཞི་ཐིག་ལེས་བརྒྱན་པ་བཀོད་པ་གོ་ཆ་ཆེན་པོ་དང་།
གཡོན་པའི་མཐེབ་མཛུབ་གྱི་ཤར་ནས་གཡོན་སྐོར་དུ་སེ་གོལ་གཏོག་ཅིང་། ཞལ་
བཞི་པའི་སྔགས་ཚན་པ་བཞི་བརྗོད་པའི་སྔགས་ཀྱིས་བསྲུང་བ་བྱ། མཐོང་ཐོས་ཀྱི་
སེམས་ཅན་ཐམས་ཅད་བདེ་སྟོང་གི་ངོར་བལྟ་ཞིང་། འདོད་ཡོན་ཐམས་ཅད་ལ་་
ལོངས་སྤྱོད་པ་དང་། བླ་མ་སངས་རྒྱས་བྱང་སེམས་ཀྱི་སྐུ་མཐོང་བའི་ཚེ་བདེ་་་་
，407 ，



མཆོག་ཏུ་མོས་ནས་རྐང་བརྒྱད་ཀྱིས་བསྟོད་ཅིང་། རང་ལའང་མཆོད་པ་དང་།
སེམས་ཅན་བདེ་མཆོག་ཏུ་བལྟ་བ་དང་། ངག་སྨྲ་བརྗོད། ལུས་སྒུལ་སྐྱོད་ཐམས་
ཅད་ཧེ་རུ་ཀའི་ང་རྒྱལ་གྱིས་བྱའོ། །ཁ་ཟས་ཀྱི་དུས་ནི་ལྷ་ལྔ་སྐད་ཅིག་གིས་གསོལ་
གདབ། ལག་པ་གཡས་ལ་ཧོ་དཀར་ལས་སྐྱེས་པའི་འཁོར་ལོ། རྣམ་སྣང་གི་ངོ་བོ་
ཧོ་ཡིག་གིས་མཚན་པ་བསམ་ལ། བཟའ་བཏུང་གི་སྣོད་དངོས་སུ་བཞག་པའམ། །
བཞག་པར་མོས་བྱ། ལག་པ་གཡོན་པ་ལ་ཧ་དམར་པོ་ལས་སྐྱེས་པའི་སྣང་མཐའི་
རང་བཞིན། པདྨ་དམར་པོ་ཧས་མཚན་པས་དགབ། རྫས་ཀྱི་སྟེང་དུ་ཉི་མ་ལ་་་་་་
གནས་བའི་དྲྀསྔོན་པོ་མི་སྐྱོད་པའི་རང་བཞིན་ཅན་བལྟས་ལ་སྔགས་དེ་ལན་གསུམ་
མམ། ལྔའམ། བདུན་བརྗོད་པས། ཧས་ཁ་དོག་དང་། ཧོས་དྲི་དང༌། ཧཱིས་
ནུས་པའི་སྐྱོན་རྣམས་བཅོམ་པས་བདུད་རྩིར་བསྒྱུར་བར་བསམ། ཧཱིའི་གཡས་སུ་
ཨོཾ་དཀར་པོ། གཡོན་དུ་ཨཱཿདམར་པོ། མདུན་དུ་ཧཱུཾ་སྔོན་པོ་གནས་པར་བསམ་ལ་
ཡི་གེ་ལན་གསུམ་མམ། ལྔའམ། བདུན་བརྗོད་ལ་རྒྱ་ཆེར་སྤེལ་ཞིང་བྱིན་རླབས་་
བྱའོ། །གཉིས་པ་ནི་ཉིན་གུང་དང་། ཕྱི་དྲོའི་ཐུན་ལ་ཡང་བྲེལ་བ་སོགས་ཀྱི་སྐྱོན་
དང་མི་ལྡན་ན། ཧོ་ནི་ཀུན་གྱི་འབྱུང་གནས་སུ་འགྱུར་བར་བསམ་ཏེ། ཞེས་་་་་
སོགས་དག་པ་གསུམ་བརྗོད་པ་ནས། གོ་འཕང་མཆོག་ལ་འགོད་པར་ཤོག །ཅེས་
པ་བསྔོ་བའི་བར་ཚང་བ་རེ་བྱ་ཞིང༌། ཐུན་ཐ་མའི་སྐབས་སུ་ཉེར་བསྡུ་བྱེད་པ་ན། །
ཡབ་ཡུམ་ཡང་ཧཱུྃ་ལ་ཐིམ་ཞེས་པ་ཡན་སྔར་དང་འདྲ་བ་ལ། ཧཱུྃ་ཞབས་ཀྱུ་ཨུ་ནི་ཧ་
ལ་ཐིམ། ཧ་ནི་ཧའི་མགོ་བོ་ལ། མགོ་བོ་ཟླ་ཚེས་ལ། ཟླ་ཚེས་ཐིག་ལེ་ལ། ཐིག་་་
ལེ་ནཱ་ད་ལ། ནཱ་ད་ཡང་འོད་གསལ་དུ་ཐིམ་པར་གྱུར། ཞེས་པའི་བར་བྱ་སྟེ།
གཉིད་ཀྱི་འོད་གསལ་ལ་ཟིན་པར་བྱའོ། །སང་ལྷ་མོ་བཞིས་གླུས་བསྐུལ་བར་མོས་
ཏེ་སྔ་བར་ལངས་ལ། ཉི་མ་སྔ་མ་བཞིན་དུ་ཆོ་ག་རྣམས་ཐུན་གསུམ་དུ་རྒྱས་པར་
བྱའོ། །བྲེལ་བ་ལ་སོགས་པའི་སྐྱོན་ཡོད་ན། ཐུན་དང་པོ་ལ་ཐམས་ཅད་རྫོགས་་་
，408 •



པར་བྱ། ཐུན་ཐ་མ་གཉིས་ལ་བསམ་གཏན་གྱི་ཁང་པར་ཞུགས་ཏེ། རང་གི་་་་
ཐུགས་ཀའི་ཧཱུཾ་གི་འོད་ཟེར་གྱིས་རྟེན་དང་བརྟེན་པའི་དཀྱིལ་འཁོར་ཐམས་ཅད་་་་་
སྣང་བར་བྱས། ཐུགས་ཀའི་ཧཱུཾ་གི་འོད་ཟེར་གྱིས་སྣོད་བཅུད་ཐམས་ཅད་བསྡུས་་་
གཙོ་བོ་ཡབ་ཡུམ་ལ་ཐིམ། ཡབ་ཡུམ་ཡང་ཧཱུྃ་ལ་ཐིམ། ཧཱུྃ་གི་ཞབས་ཀྱུ་ཡང་ཧ་ལ་
ཐིམ། ཞེས་སོགས་ཀྱིས་སྟོང་ཉིད་བསྒོམས་པ། བར་སྲིད་མཚོན་བྱེད་ཀྱི་ནཱ་ད་་་་་
ནམ་མཁར་འཇོག་པ་སོགས་ཆོ་ག་ལྷག་མ་རྣམས་སྔར་བཞིན་བྱའོ། །དེ་ལྟར་་་་་
བསྒོམས་པས་བསྐྱེད་རིམ་བསྟན་པ་ན་རྫོགས་རིམ་ལ་དྲིལ་ཏེ་བསྒོམས་བར་བྱའོ།།
གཉིས་པ་ཕན་ཡོན་ནི། རྣལ་འབྱོར་པ་དེ་འཆི་བའི་ཚེ། དཔལ་ཁྲག་འཐུང་
རྣལ་འབྱོར་མའི་ཚོགས་དང་བཅས་པ་ལག་ན་མེ་ཏོག་དང་། རྒྱལ་མཚན་ལ་་་་་་
སོགས་པའི་མཆོད་པའི་བྱེ་བྲག་མང་པོ་ཐོགས། སྙན་པའི་གླུ་དབྱངས་དང་བཅས་
ཏེ། འཆི་བའི་འོད་གསལ་ལས་མཁའ་སྤྱོད་གནས་སུ་ཁྲིད་དེ། ཧེ་རུ་ཀའི་གོ་་་་་
འཕང་མངོན་དུ་བྱེད་དོ། །གནས་སྐབས་སུ་ཡང་ཚེ་རིང་ལོངས་སྤྱོད་ཕུན་སུམ་་་་
ཚོགས་པ་དང་། བསྟན་བཅོས་ལ་མཁས་པ་སོགས་ཀྱི་ཕན་ཡོན་དཔག་ཏུ་མེད་པ་
ཐོབ་བོ། །
བདེ་མཆོག་ལྷ་ལྔ་སྒྲུབ་པའི་ཐབས། །གྲུབ་ཆེན་དྲིལ་བུའི་གཞུང་བཞིན་དུ། །
བླ་མ་དམ་པའི་མན་ངག་གིས། །རྣམ་པར་བརྒྱན་ཏེ་བཤད་པ་ཡིན། །དགེ་བ་་་་
བདག་གིས་གང་ཐོབ་པ། །དེ་ཡིས་སྐྱེ་བ་ཐམས་ཅད་ཀུན། །བདེ་མཆོག་གོ་འཕང་
ཐོབ་པར་ཤོག །རྒྱལ་བའི་དགོངས་པ་ཟབ་ཅིང་ཕྲ། །བདག་སོགས་སྐྱེ་བོ་བློ་གྲོས་
དམན། །དེའི་ཕྱིར་ཉེས་པའི་ཚོགས་མཆིས་པ། །མཁྱེན་ལྡན་རྣམས་ཀྱིས་བཟོད་་་
པར་མཛོད། །དཔལ་འཁོར་ལོ་བདེ་མཆོག་སྒྲུབ་པའི་ཐབས་བྱིན་རླབས་ཉེར་་་་་
འཇུག་ཅེས་བྱ་བ་འདི་ནི། གྲུབ་ཆེན་དྲིལ་བུ་པའི་གཞུང་གཞིར་བཞག་པ་ལ།
སྙིགས་དུས་ཀྱི་ཐུབ་པ་གཉིས་པ་བློ་བཟང་གྲགས་པའི་དཔལ་གྱི་མན་ངག་གིས་་་་་
•09 ，



བརྒྱན་ཏེ་བཤད་པ་འདི་ནི། མང་དུ་ཐོས་པའི་རྒྱལ་ཁམས་པ་བཟང་པོ་བཀྲ་ཤིས་
ཞེས་བྱ་བས་སྦྱར་བའི་རབ་བྱེད་ང་གཉིས་པའོ།། མངྒ་ལཾ།། །།
• 410 •



༄༅། །རྡོ་རྗེ་མཁའ་འགྲོའི་སྒྲུབ་ཐབས་བཞུགས་སོ། །
༄༅། །སྒྱུ་འཕྲུལ་ཆེན་མོའི་བདག་ཉིད་ཅན། །རྡོ་རྗེ་མཁའ་འགྲོ་ཕྱག་འཚལ་
ཏེ། །དེ་ཡི་སྒྲུབ་ཐབས་རིམ་པ་ནི། །རྒྱུད་དང་མཁས་པའི་གཞུང་བཞིན་དུ། །
བཤད་ཀྱི་རྣ་བ་བླགས་ཏེ་ཉོན། །
འདིའི་དབང་ཐོབ་ཅིང་དམ་ཚིག་དང་ལྡན་པའི་རྣལ་འབྱོར་བས། གནས་་
ཁང་བརྒྱན་པ་སོགས་བྱས་སྟན་ལ་འདུག་སྟེ། ཁ་དག་པར་བྱས། རང་རྡོ་རྗེ་་་་
མཁའ་འགྲོའི་ང་རྒྱལ་ལ་གནས་པས་རྡོ་དྲིལ་བྱིན་བརླབས་བྱས། འོག་ནས་འབྱུང་
ལྟར་ནང་མཆོད་བྱིན་བརླབས་བྱས། སྔོན་འགྲོའི་གཏོར་མ་དང་རྡོ་རྗེ་སེམས་་་་་་
དཔའི་སྒོམ་བཟླས་བདེ་མཆོག་བཞིན་བྱས། དེ་ནས་རང་ཉིད་རྡོ་རྗེ་མཁའ་འགྲོར་
གསལ་བའི་སྙིང་ཁར། ཉི་མའི་དཀྱིལ་འཁོར་ལ་གནས་པའི་ཧཱུཾ་སྔོན་པོ་ལས་འོད་་
འཕྲོས། བླ་མ་དང་བཅས་པའི་སྒྱུ་མ་ཆེན་མོའི་ལྷ་ཚོགས་སྤྱན་དྲངས། འོད་ཟེར་
རང་གི་སྙིང་ཁར་བསྡུས། ཉེར་མཆོད་ལྔས་མཆོད། དཀོན་མཆོག་གསུམ་ལ་་་་་་
བདག་སྐྱབས་མཆི། །ཞེས་པ་དང༌། སངས་རྒྱས་འགྲུབ་པར་ཤོག་གི་བར་དུ།
མདུན་རྣམ་དག་བྱ། ཚད་མེད་བཞི་བསྒོམ། ཤུ་ནྱ་ཏས་སྟོང་པར་སྦྱངས། སྟོང་
པའི་ངང་ལས་རང་གི་སེམས་ཉིད་ཧཱུཾ་གི་རྣམ་པས་ནམ་མཁར་གནས་པར་གྱུར། །
ཡང་ནམ་མཁར་སྣ་ཚོགས་རྡོ་རྗེ་ཤར་གྱི་ར་གསུམ་དཀར། ལྷོ་སེར། ནུབ་དམར།
བྱང་ལྗང་། ལྟེ་བ་སྔོན་པོ་ཧཱུྃ་གིས་མཚན་པ་ལས། འོག་སྟེང་། ཕྱོགས་མཚམས་
རྣམས་སུ་འོད་འཕྲོས་པས། རྡོ་རྗེ་ས་གཞི། ར་བ་གུར་བླ་རེ་དང་བཅས་པ་རྫོགས་
པའི་དབུས་སུ། ཨེ་ལས་ཆོས་འབྱུང་གྲུ་གསུམ་པ་འོག་ཕྲ་ཞིང་སྟོད་ཡངས་པའི་་་་
ནང་དུ། ཡམ་ལས་རླུང་གི་དཀྱིལ་འཁོར་སྔོན་པོ་གཞུའི་དབྱིབས་ཅན་བ་དན་གྱིས་
•
I] •



མཚན་པ། དེའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་རཾ་གྱིས་མཚན་པ།
དེའི་སྟེང་དུ་པཾ་ལས་ཆུའི་དཀྱིལ་འཁོར་ཟླུམ་པོ་བུམ་པས་མཚན་པ། དེའི་སྟེང་དུ་
ལ་ལས་སའི་དཀྱིལ་འཁོར་སེར་པོ་རྡོ་རྗེས་མཚན་པ། དེའི་སྟེང་དུ་གསུམ་ལ་་་་་
རབ་གྲུ་བཞི་པ་རིན་པོ་ཆེ་སྣ་བཞིའི་རང་བཞིན་ཅན། དེའི་སྟེང་དུ་སྣ་ཚོགས་་་་
པདྨའི་ལྟེ་བར་སྣ་ཚོགས་རྡོ་རྗེ། དེའི་ལྟེ་བར་ཧཱུྃ་ལས་རིན་པོ་ཆེ་སྣ་ཚོགས་ལས་གྲུབ་
པའི་གཞལ་ཡས་ཁང་གྲུ་བཞི་སྒོ་བཞི་པ་ཕྱི་ནས་རིམ་པ་བཞིན་ལྗང་དམར་སེར་་་་་
དཀར་ནག་པའི་རིམ་པ་ལྔ་དང་ལྡན་པའི་རིན་པོ་ཆེའི་རྩིག་པའི་བསྐོར་བའི་སྟེང་ན།
ཞེས་པ་ནས། རྩེ་མོར་རྡོ་རྗེ་ནོར་བུ་རིན་པོ་ཆེའི་ཏོག་གི་སྤྲས་པ། ཞེས་པའི་བར།
དྲིལ་བུ་པའི་མངོན་རྟོགས་བཞིན་གཞལ་ཡས་ཁང་གི་སྟེང་འོག་རྣམས། ཤར་སྔོ་ལྷོ་
སེར་ནུབ་དམར་བྱང་ལྗང་། དབུས་ནག་པ། དེའི་དབུས་སུ་པདྨ་འདབ་མ་་་་་
བརྒྱད་པ་དམར་པོ། དེའི་དབུས་དང་ཕྱོགས་བཞིར་ཉི་མའི་སྟེང་དུ། ཐིག་ལེ་་་་
ཕྲོམ་རེ་རེ། ཤར་གྱི་ཐིག་ལེས་རྡོ་རྗེའི་རིགས་དཔག་ཏུ་མེད་པ་འཕྲོས། ཡེ་ཤེས་རྡོ་
རྗེའི་རིགས་ཐམས་ཅད་བསྡུས་ནས། ཐིག་ལེར་ཐིམ་པ་ཡོངས་སུ་གྱུར་པ་ལས་རྡོ་་
རྗེ་མཁའ་འགྲོ་མ་ནག་མོ་ཞལ་བཞིའི་རྩ་ཞལ་ནག གཡས་ཞལ་སེར། རྒྱབ་ཞལ་
དཀར། གཡོན་ཞལ་ལྗང་ཁུ། ཕྱག་བཞིའི་གཡས་ཀྱི་དང་པོ་རྡོ་རྗེ། གཉིས་པ་ན་
ཐོད་པ། གཡོན་གྱི་དང་པོ་ན་དྲིལ་བུ། གཉིས་པ་ཁ་ཊཾ་ཁ་འཛིན་པའོ། ལྷོ་་་་
ཐིག་ལེས་རིན་པོ་ཆེའི་རིགས་དཔག་ཏུ་མེད་པ་སྤྲོས། ཡེ་ཤེས་ཀྱི་རིན་པོ་ཆེའི་་་་་
རིགས་ཐམས་ཅད་བསྡུས་ནས། ལྷོའི་ཐིག་ལེ་ལ་ཐིམ་པ་ཡོངས་སུ་གྱུར་པ་ལས།
ཆུའི་ཁམས་དང་། མཉམ་ཉིད་ཡེ་ཤེས་ཀྱི་རང་བཞིན་རིན་ཆེན་མཁའ་འགྲོ་མ་་་་་
སེར་མོ། རྩ་ཞལ་སེར། གཡས་སྔོ། རྒྱབ་དམར། གཡོན་ལྗང་ཁུ། ཕྱག་བཞིའི་
གཡས་དང་པོ་ན། རིན་པོ་ཆེའི་རྒྱལ་མཚན་དང་། གཉིས་པ་ན་དྲི་ཤུ་ལ་བསྣམས་
པ། གཡོན་དང་པོ་ན་བ་དན་དང་། གཉིས་པ་ན་ལྕེ་སྤྱང་གི་མགྲིན་པ་དུམ་བུ་་་
• 412 .



འཛིན་པ། ནུབ་ཀྱི་ཐིག་ལེ་ལ་པདྨའི་རིགས་དཔག་ཏུ་མེད་པ་སྤྲོས་ཏེ། ཡེ་ཤེས་ཀྱི་
པདྨའི་རིགས་ཐམས་ཅད་བསྡུས་ནས། ནུབ་ཀྱི་ཐིག་ལེ་ལ་ཐིམ་པ་ཡོངས་སུ་གྱུར་
པ་ལས། མེའི་ཁམས་དང་སོ་སོར་རྟོགས་པའི་ཡེ་ཤེས་ཀྱིས་རང་བཞིན། པདྨ་་་་
མཁའ་འགྲོ་དམར་མོ་ཞལ་བཞིའི་རྩ་ཞལ་དམར། གཡས་སེར། རྒྱབ་སྔོ། གཡོན་
ལྗང་ཁུ། ཕྱག་བཞིའི་གཡས་པ་གཉིས་ན་སྣ་ཚོགས་པདྨ་དང༌། མདའ། གཡོན་
གཉིས་ན་ཀཱ་པ་ལི་དང་གཞུ། བྱང་གི་ཐིག་ལེ་ལས་ལས་ཀྱི་རིགས་དཔག་ཏུ་མེད་པ་
སྤྲོས་ཏེ། ཡེ་ཤེས་ཀྱི་ལས་རིགས་ཐམས་ཅད་བསྡུས་ཏེ། བྱང་གི་ཐིག་ལེ་ལ་ཐིམ་པ་
ཡོངས་སུ་གྱུར་པ་ལས། རླུང་ཁམས་དང་བྱ་གྲུབ་ཡེ་ཤེས་ཀྱི་རང་བཞིན་སྣ་ཚོགས་
མཁའ་འགྲོ་མ་ལྗང་ཁུ། ཞལ་བཞིའི་རྩ་ཞལ་ལྗང་། གཡས་སེར། རྒྱབ་དཀར། །
གཡོན་སྔོན་མོ། ཕྱག་བཞིའི་གཡས་གཉིས་ན་རལ་གྲི་དང་ཌཱ་མ་རུ། གཡོན་་་་
གཉིས་ན་ཞགས་པ་དང་ཀཱ་པ་ལ་བསྣམས་པ། ལྷ་མོ་ཐམས་ཅད་ཀྱང་ཞལ་རེ་རེ་ལ་
སྤྱན་གསུམ་གསུམ་པ། སྒེག་པ་ལ་སོགས་པའི་ཉམས་དང་ལྡན་པ། མཚན་དང་
དཔེ་བྱད་འབར་ཞིང་ཉི་མ་ལ་གནས་པ་གར་སྟབས་ཀྱི་བཞུགས་པའོ། དབུས་ཀྱི་
ཐིག་ལེ་ལས་རིགས་ལྔ་ཆར་གྱིས་སངས་རྒྱས་བྱང་སེམས་སྤྲོས་ཏེ། རིགས་ལྔའི་ཡེ་་
ཤེས་པ་བཀུག་ནས། དབུས་ཀྱི་ཐིག་ལེ་ལ་ཐིམ་པ་ཡོངས་སུ་གྱུར་པ་ལས་ཡེ་ཤེས་ལྔ་
སྐུ་གསུམ་གྱི་ངོ་བོར་གྱུར་པ་ཧེ་རུ་ཀ་སྐུ་མདོག་ནག་པོ་ཞལ་བཞིའི་རྩ་ཞལ་ནག་་་་
གཡས་སེར། རྒྱབ་དཀར། གཡོན་ལྗང་ཁུ། ཕྱག་བཞིའི་གཡས་གཉིས་མདའ་་་
དང་ཀཱ་པ་ལ། གཡོན་གཉིས་ན་གཞུང་དང་ཁ་ཊཾ་ཁ་འཛིན། ཞལ་རེ་རེ་ལ་སྤྱན་
གསུམ་གསུམ་དང་ལྡན་པ། ཉི་མའི་གདན་ལ་བཞུགས་པ། མི་མགོ་ལྔས་དབུ་ལ་
བརྒྱན་ཞིང་། རློན་པ་ལྔ་བཅུའི་དོ་ཤལ་བྱས་པ། མཚེ་བ་གཙིགས་ཤིང་། སྐྲ་་་་
ཁམ་སེར་གྱེན་དུ་སྨྲས་པ། རང་རང་འདྲ་བའི་ཡུམ་སངས་རྒྱས་མཁའ་འགྲོ་མ་ལ་་་
འཁྱུད་པའོ། ཡབ་ཀྱི་གསང་གནས་མི་དམིགས་པའི་ངང་ལས་ཧཱུྃ་ལས་རྡོ་རྗེ་རྩེ་ལྔ་
•3



པ་ར་དབུས་མའི་ནོར་བུ་ལ་ཨོཾ་གྱིས་མཚན་པ། ཡུམ་གྱི་གསང་གནས་མི་དམིགས་
པའི་ངང་ལས་ཨ་ལས་པདྨ་དམར་པོ་འདབ་མ་བརྒྱད་པ་ཨས་མཚན་པ། གཉིས་་
ཀའི་བུ་ག་ཕཊ་ཀྱིས་བཀག་པ། རང་གི་མིག་གི་དབང་པོ་ལ་ཨོ་དམར་པོ། རྣ་་་་
བའི་དབང་པོ་ལ་ཧཱུྃ་སྔོན་པོ། སྣ་དབང་ལ་རྩི་སེར་པོ། ལྕེ་དབང་ལ་ཨཱདཀར་པོ།
གཙུག་གཏོར་དུ་རེ་ལྗང་ཁུ། སྙིང་ཁར་ཁེ་དཀར་པོ། དཔྲལ་བར་ཨོཾ། མགྲིན་་་
པར་ཨཱཿ ཐུགས་ཀར་ཧཱུྃ། ཡབ་ཡུམ་སྙོམ་པར་ཞུགས་པ་ནམ་མཁར་གནས་པའི་
ཧཱུྃ་གི་མཐོང་བ་ན། སངས་རྒྱས་ཡབ་ཡུམ་གྱི་བྱང་སེམས་དཀར་དམར་གྱི་དབུས་་་
སུ་སྐྱེ་བ་བླངས་ལ། སེམས་ཅན་གྱི་དོན་བྱའོ་སྙམ་པའི་འཕེན་པས་ཡབ་ཀྱི་ཞལ་དུ་
ཞུགས། སྐུའི་དབྱིབས་བརྒྱུད། རྡོ་རྗེའི་ལམ་ནས་ཡུམ་གྱི་པདྨར་ཞུགས་པ་ན། །
ཤེས་རབ་མའི་ཆགས་པའི་མེས་ཟླ་བ་ཞུ་བའི་གཟུགས་བཞིན་ཞུ་བའི་གཟི་བྱིན་གྱི་
ཡབ་ཡུམ་གཉིས་ཀའང་ཟླ་བ་ཞུ་བས་ཐིག་ལེའི་གཟུགས་ཀྱི་བདེ་སྟོང་དབྱེར་མེད་ཀྱི་
ངོ་བོར་གནས་པར་གྱུར། དེ་ནས་དེའི་རྒྱུད་ཀྱི་ཚད་མེད་བཞིའི་ངོ་བོར་གྱུར་པའི་
ལྷ་མོ་བཞིས། ཆོས་ཀྱི་སྐུ་ལས་གཟུགས་ཀྱི་སྐུར་བཞེངས་པའི་དོན་དུ་སྙན་པའི་་་་་
གླུས་བསྐུལ་བ་ནི། ཀྱེ་གྲོགས་མོ་མཆོག་ནི་བདག་ཅག་གོ །པདྨའི་ཁ་ནི་རྣམ་དབྱེ་
བར། །འོད་གསལ་བ་ཡི་རྡོ་རྗེ་ཡིས། །བདེ་བ་ཉིད་མཛོད་ཨ་ལ་ལ་ཧོ། །ཞེས་་
བསྐུལ་བའི་ཕུང་ཁམས་སྐྱེད་བྱེད་ཀྱི་ངོ་བོ་ཁམས་གསུམ་པོ་རྣམས། སྒྱུ་མ་དང་། །
སྨིག་རྒྱུ་དང་། རྨི་ལམ་དང་དྲི་ཟའི་གྲོང་ཁྱེར་ལྟར་གཟིགས་ཏེ། ཐིག་ལེ་ལས་སྒྱུ་་
མ་ཆེན་མོ་ཡབ་ཡུམ་གྱི་སྐུར་བཞེངས་པ་ནི། ཧེ་རུ་ཀ་སྐུ་མདོག་ནག་པོ་ཞེས་པ་ནས།
སངས་རྒྱས་མཁའ་འགྲོ་མ་ལ་འཁྱུད་པ་རང་གི་མིག་གི་དབང་པོ་ཨ་ཞེས་པ་ནས། །
ཐུགས་ཀར་ཧཱུྃ་ཞེས་པའི་བར་གོང་བཞིན། ཐུགས་ཀའི་ཧཱུཾ་ལས་འོད་འཕྲོས། རང་
བཞིན་གྱི་གནས་ནས་རང་འདྲའི་ཡེ་ཤེས་པ་སྤྱན་དྲངས། ཨརྒ་སོགས་ཀྱིས་མཆོད།
ཨོ་བཛྲ་ཨཾ་ཀུ་ཤ་སོགས་ཀྱིས་མཆོད། དགུག་གཞུག་ཅིང་། དབང་དུ་བྱ། སླར་་་
• I•



ཡང་ཧཱུྃ་ལས་འོད་འཕྲོས། དབང་གི་ལྷ་རིགས་ལྔ་སྤྱན་དྲངས། མཆོད་པ་ཕུལ། །
དེ་བཞིན་གཤེགས་པ་ཐམས་ཅད་ཀྱིས་བདག་ལ་དབང་བསྐུར་དུ་གསོལ། ཞེས་་་་
གསོལ་བ་བཏབས་པས། ཨོཾ་སརྦ་ཏ་ཐཱ་སོགས་བརྗོད་ཅིང་དབང་བསྐུར། དྲི་མ་་་
དག ཆའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། གཙོ་བོ་དང་རྡོ་
རྗེ་མཁའ་འགྲོ་མ་མི་བསྐྱོད་པ་ཡུམ་ལ་རྣམ་སྣང་། རིན་ཆེན་མཁའ་འགྲོ་སོགས་་་་་
གསུམ་ལ་རིམ་བཞིན། རིན་འབྱུང༌། འོད་དཔག་མེད། དོན་གྲུབ་རྣམས་ཀྱིས་་
དབུ་རྒྱན་པར་གྱུར། དེ་ནས། ཨོཾ་བི་ཤཱཊ་ཀི་ནི་ཨཱཧཱིཧཱུྃ། སྟོང་པར་གྱུར། སྟོང་
པའི་ངང་ལས་ཨ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཧཱུྃ་
ལས་བྱུང་བའི་མཆོད་རྫས་རྣམས་རང་བཞིན་སྟོང་པ་རྣམ་པ་མཆོད་རྫས། བྱེད་་་
ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་
པར་གྱུར། ཨོཾ་ཨརྒ་ཨཱཧཱུྃ་ནས། ཤཔྟ་ཨཱཧཱུཾ། གྱི་བར་གྱིས་བྱིན་གྱིས་བརླབས་ནས།
ཆུ་གཉིས་ཉེར་སྤྱོད་དང་བཅས་པས་མཆོད། ཨོཾ་བི་ཤྭ་ཊཱ་ཀི་སོགས་ཀྱིས་ནང་་་་་
མཆོད་བསངས། སྭཱ་བྷ་བས་སྟོང་པར་སྦྱངས། སྟོང་པའི་ངང་ལས་ཡཾ་ལས་རླུང་།
གི་དཀྱིལ་འཁོར་གཞུའི་དབྱིབས་ཅན། དེའི་སྟེང་དུ་རཾ་ལས་མའི་དཀྱིལ་འཁོར་་་་་
དམར་པོ་གྲུ་གསུམ་པ། དེའི་སྟེང་དུ་ཨཱཿལས་མི་མགོ་སྐྱེད་བུ་གསུམ་གྱི་སྟེང་དུ་ཨཱཿ
ལས་བྱུང་བའི་ཐོད་པ་ཕྱི་དཀར་ལ་ནང་དམར་བའི་ནང་དུ། ཤར་དུ་ཧཱུཾ་ལས་གླང་
པོ་ཆེའི་ཤ་དས་མཚན་པ། ལྷོར་ཨཾ་ལས་རྟའི་ཤ་ཧས་མཚན་པ། ནུབ་ཏུ་འཛི་ལས་
བ་ལང་གི་ཤ་གོས་མཚན་པ། བྱང་དུ་ཁཾ་ལས་ཁྱིའི་ཤ་ཀུས་མཚན་པ། དབུས་སུ་་
ཧཱུཾ་ལས་མིའི་ཤ་ནས་མཚན་པ། ཤར་ལྷོར་ལཾ་ལས་དྲི་ཆེན་བིས་མཚན་པ། ལྷོ་ནུབ་
ཏུ་མཾ་ལས་རཀྟ་རས་མཚན་པ། ནུབ་བྱང་དུ་ཁཾ་ལས་བྱང་སེམས་ཤུས་མཚན་པ། །
བྱང་ཤར་དུ་ཏཾ་ལས་རྐང་མར་མས་མཚན་པ། དབུས་སུ་པཾ་ལས་དྲི་ཆུ་མཱུས་མཚན་
པ། དེའི་སྟེང་གི་ནམ་མཁའ་ལ་ཟླ་བའི་སྟེང་དུ་ཨོཾ་དཀར་པོ། དེ་ལས་འོད་འཕྲོས་
• 415 •



རླུང་གཡོས་མེ་སྦར། ཐོད་པའི་ནང་གི་རྫས་རྣམས་ཁོལ། སླར་ཡང་ཨོ་ལས་འོད་
འཕྲོས། སངས་རྒྱས་ཐམས་ཅད་ཀྱི་ཐུགས་ཀ་ནས་བདུད་རྩི་བཀུག་ཐིམ་པའི་ནང་
དུ་ཟླ་བ་ཨོ་དང་བཅས་པ་ལྷུང་བས་ཟག་མེད་ཀྱི་བདུད་རྩིར་གྱུར། ཨོཾ་ཨཱཿཧཱུྃ།
ལན་བདུན་གྱིས་བྱིན་གྱིས་བརླབས། ཐོག་མར་བརྒྱུད་པའི་བླ་མ་དང་དཀྱིལ་་་་་
འཁོར་པའི་ལྷ་ཚོགས་ལ་ནང་མཆོད་ཕུལ། །
བསྟོད་པ་ནི། མཆེ་བ་གཙིགས་ཤིང་འཇིགས་པ་ཆེ། །སྔགས་ཀྱི་མེ་ཏོག་་་་
ཕྲེང་བས་བརྒྱན། །ཤ་ཆེན་རབ་ཏུ་གསོལ་མཛད་པ། །ཧེ་རུ་ཀ་དཔལ་བདག་ཕྱག་
འཚལ། །རྣམ་པར་སྣང་མཛད་རབ་ཏུ་དག །རྡོ་རྗེ་ཞི་བ་དགའ་བ་ཆེ། །རང་་་་
བཞིན་གྱི་ནི་འོད་གསལ་མཆོག །སངས་རྒྱས་མཁའ་འགྲོ་ཕྱག་འཚལ་བསྟོད། །མི་
སྐྱོད་པ་ནི་ཡེ་ཤེས་ཆེ། །རྡོ་རྗེ་དབྱིངས་ཀྱི་མཁའ་ཆེན་པོ། །རྡོ་རྗེ་མཆོག་གསུམ་་་
དཀྱིལ་འཁོར་གསུམ། རྡོ་རྗེ་མཁའ་འགྲོ x །རིན་ཆེན་རྒྱལ་པོ་རབ་ཏུ་ཟབ། །
རྡོ་རྗེ་ནམ་མཁའ་དྲི་མ་མེད། །དངོས་ཉིད་དག་པ་དྲི་མ་མེད། །རིན་ཆེན་མཁའ་
འགྲོ རྡོ་རྗེ་དཔག་མེད་རྒྱལ་པོ་ཆེ། །མི་རྟོག་ནམ་མཁའ་རྡོ་རྗེ་འཛིན། །འདོད་་
ཆགས་ཕ་རོལ་ཕྱིན་ལ་བརྙེས། པདྨ་མཁའ་འགྲོx །རྡོ་རྗེ་དག་པ་གདོན་མིད་ཟ།།
བསམ་པ་ཐམས་ཅད་རབ་རྫོགས་བྱེད། །སངས་རྒྱས་ངོ་བོ་ཉིད་ལས་བྱུང་། །སྣ་་
ཚོགས་མཁའ་འགྲོ་ཕྱག་འཚལ་བསྟོད། །དེ་ནས་ལྷ་སྐུ་སྣང་ལ་རང་བཞིན་མེད་པ་
ལ་རྩེ་གཅིག་ཏུ་དམིགས་པ་གཏད་ནས་ང་རྒྱལ་བརྟན་པ་དང་། རྣམ་པ་གསལ་བ་
གཉིས་བསླབ་བོ། དེས་སྐྱོ་ན་བཟླས་པ་ལ་འཇུག་པར་བྱ་སྟེ། སྙིང་ཁར་པདྨ་་་་་
འདབ་མ་བཞིའི་ལྟེ་བར་ཉི་ཟླ་ཁ་སྦྱོར་གྱི་དབུས་སུ་བདེ་བ་ཆེན་པོའི་ངོ་བོར་གྱུར་་་་
པའི་ཡེ་ཤེས་ཀྱི་ཐིག་ལེ་དཀར་ཞིང་གསལ་བ་ཡུང་དཀར་གྱི་འབྲུ་ཙམ་གཅིག་བསམ།
དེ་ལས་འོད་ཟེར་སྐུད་པ་ལྟ་བུ་ཟླ་བའི་དབུས་ནས་འཐོན་ཏེ། ཉི་ཟླ་ཁ་སྦྱོར་ལ་་་་
ལན་གསུམ་དུ་བཅིངས་ཏེ་འདུག་པའི་ཟླ་བའི་ཕྱོགས་ཀྱི་འོད་ཟེར་གྱི་སྐུད་པ་དབུས་
•6 •



མ་ལ་ཨ་ལི་བཅུ་དྲུག་གཡས་ལ་ཀ་ནས་བཟུང་སྟེ་རའི་བར་ལ། ང་དང་ཉ་བར་་་་་
བའི་གསལ་བྱེད་བཅུ་དྲུག གཡོན་པ་ལ་ལྟ་ནས་ཀླུའི་བར་བཅུ་དྲུག་གི་ཕྲེང་བ་་་་
བརྒྱུས་པའི་ཐེག་ལེ་ལ་དམིགས་པ་གཏད་ནས་སྒོམ། རེག་མཐོང་ཙམ་གྱི་གས་་་
སྣང་བྱུང་བ་ན།, ཐིག་ལེ་དེ་ལས་སླར་ཡང་འོད་བྱུང་། ཟླ་བའི་བུག་པ་ནས་འཐོན།
སངས་རྒྱས་བྱང་སེམས་རྣམས་ཀྱི་ཐུགས་ཀ་ནས་བདུད་རྩི་བཀུག་ནས་སླར་ལོག་
ཐིག་ལེ་ལ་ཐིམ་ནས་བདུད་རྩི་འཛག་པས། རང་གི་སྙིང་གི་ནང་བདུད་རྩི་གང་་་་
བས་བདེ་བ་ཁྱད་པར་ཅན་བསྐྱེད་པར་བསམ། ཡང་རླུང་ནང་དུ་འགྲོ་བ་དང་ཨོཾ་
ཞེས་བྱ་བ་ན་དུ་ཞུགས། གནས་པ་ཨཱཿ ཞེས་བྱ་བས་ཐིག་ལེ་ལ་གནས། ཕྱིར་་་
འབྱུང་བ་དང་ཧཱུྃ་ཞེས་བྱ་བས་སྣ་སྒོར་དབང་ཕྱུག་མའི་ཡི་གེ་གསུམ་གྱི་ཡིད་བཟླས་
བྱའོ། དེས་སྐྱོ་ན། ངག་ཟླས་ལ་འཇུག་སྟེ། རང་གི་སྙིང་ཁར་ཉི་མའི་སྟེང་དུ་ཧཱུཾ།
དེའི་མཐའ་ལ་སྔགས་ཀྱིས་སྐོར་བར་དམིག་སྟེ། བཟླས་པ་བྱ་བ་ནི། ཨོཾ་ཨཱཧཱིཧཱུཾ།
ཨོཾ་བུད་དྷ་ཌཱ་ཀི་ནཱི་ཨཱཧཱིཧཱུཾ། ཨོཾ་བིད་བཛྲ་ཌཱཀྐི་ནཱི་ཨཱཧཱིཧཱུྃ། ཨོ་ཏད་ན་ཌཱཀྐི་ནཱི་
ཨཱཧཱིཧཱུྃ། ཨོཾ་པདྨ་ཊཱཀྐི་ནཱི་ཨཱཧཱིཧཱུཾ། ཨོ་བི་ཤྭ་ཎཱཀྐི་ནཱ་ཨཱཧཱིཧཱུཾ། ཡང་ན། ཨོཾ་ཧཱུཾ་ཧཱུཾ།
གཙོ་བོའི་སྔགས་སོ། ཨོཾ་ཨཱཿཧཱུྃ། ཡུམ་གྱིའོ། ཨོ་ཧཱུཾ་ཧཱུཾ། ཨོཾ་སྭཱ་ཧཱུཾ། ཨོ་ཨཱཧཱུཾ། ཨོ་་
ཧ་ཧཱུྃ། ཞེས་བཟླའོ། ། །
སྐབས་འདིར། གཞན་དུ་གཏོར་མ་བྱ་བ་ནི། གཏོར་མ་རྒྱན་དང་བཅས་པ་
གཉིས་བཤམས། ནང་མཆོད་ལྟར་བྱིན་གྱིས་བརླབ། དཀྱིལ་འཁོར་པའི་ལྷ་་་་
རྣམས་ཀྱི་ལྗགས་ཧཱུྃ་ལས་བྱུང་བའི་རྡོ་རྗེ་རྩེ་གཅིག་པའི་འོད་ཀྱི་སྦུ་གུས་དྲངས་ཏེ་་་་
གསོལ་བར་གྱུར། ཤི་ཧེ་རུ་ཀ མཧཱ་བཛྲ་ཨ་གད་ཏ་ཡ་པྲ་བེ་ཤ་པྲ་བེ་ཤ་ཡ། སྒྱུ་
དྷ་ཡཉྩ་དྷ་ཡ། ཏོ་ཥ་ཡ་ཏོ་ཥ་ཡ་སརྦ་ཊཱཀྐི་ནཱི་ནཾ་ཧཱིད་ཡ་ཧཱུཾ་ཕཊ། ཨོཾ་བུད་དྷ་ཌཱཀྐི་
ནཱི་པྲ་ཏིཙྪ་ཡཾ། བ་ལི་ཧཱུྃ། ཨོཾ་བཛྲ་ཊཱཀྐི་ནཱི་པྲ་ཏིཙྪ། མཾ་བ་ལི་ཧཱུཾ་ཧཱུཾ། ཨོ་ཏད་ན་་་་
ཊཱཀྐི་ནཱི་པྲ་ཏིཙྪ་མཾ་བ་ལི་ཧཱུཾ་ཧཱུྃ། ཨོཾ་པདྨ་ཊཱཀྐི་ནཱི་པྲ་ཏིཙྪ་མཾ་བ་ལི་ཧཱུྃ་ཨ། ཨོ་བི་ཤྭ་་་
• A17 •



ཊཱཀྐི་ནཱི་པྲ་ཏིཙྪ་མཾ་བ་ལི་ཧཱུཾ་ཧ། ཨོཾ་སརྦ་ཌཱཀྐི་ནཱ་པྲཏིཙྪ་མཾ་བ་ལི་ཧཱུཾ་ཧ་ཧ་ཧ་ཧ་ཧཱི
ཞེས་པའི་དཀྱིལ་འཁོར་པའི་ལྷ་ལ་གཏོར་མ་ཕུལ། ཉེར་སྤྱོད་ཕུལ་རང་གི་སྔགས་་
ལ་འབྲུ་གསུམ་བཏགས་ལ་ནང་མཆོད་ཕུལ། བསྟོད་པ་བྱས། ཕོ་ཞེས་པའི་སྔགས་
དང་ཕྱག་རྒྱས་ཕྱོགས་སྐྱོང་འཁོར་བཅས་སྤྱན་དྲངས། ཕྱིའི་ཕྱོགས་མཚམས་སུ་་་་
འཁོད་པ་འོད་གསལ་དུ་བཅུག་པ་ལས་སྐད་ཅིག་གིས་སྒྱུ་མ་ཆེན་མོ་ཡབ་ཡུམ་གྱི་་་
སྐུར་ལངས་པའི་མགྲོན་རྣམས་ཀྱི་ལྗགས་རྡོ་རྗེ་རྩེ་གཅིག་པ་ནས་འབྲུ་ཙམ་གྱིས་འོད་
ཟེར་གྱི་སྦུ་གུས་དྲངས་ནས་གསོལ་བར་གྱུར། ཨོཾ་ཁ་ཁ་ཁཱ་ཧི་ཁཱ་ཧི་ཞེས་པ་ནས།
ཡིད་ལ་འདོད་ཀུན་འགྲུབ་ཤོག །ཅེས་པའི་བར་གྱིས་ཕུལ། མཆོད་པ་ཕུལ། ཡི་
གེ་བརྒྱ་པས་ལྷག་ཆད་ཁ་བཀང་། བཟོད་གསོལ་དང་། འཇིག་རྟེན་པ་གཤེགས་
གསོལ་བྱའོ། །ལྷ་མོ་ཚད་མ་དམ་ཚིག་ཚད་མ་དང༌། །ཞེས་སོགས་སྨོན་ལམ་བྱའོ།།
མཐུན་གྱི་མ་ཉེ་བར་བསྡུ་བ་ནི། རང་གི་ཐུགས་ཀའི་ཧཱུཾ་ལས་འོད་འཕྲོས།
སྣོད་བཅུད་ཐམས་ཅད་ལ་ཕོག་འོད་དུ་ཞུ། དུར་ཁྲོད་བསྲུང་འཁོར་དང་བཅས་པ་
ལ་ཐིམ། དེ་གཞལ་ཡས་ཁང་ལ་ཐིམ། དེ་ལྷ་མོ་བཞི་ལ་ཐིམ། དེ་རང་ཕྱོགས་ཀྱི་
ཞལ་ལ་ཐིམ། དེ་ཡུམ་ལ་ཐིམ། དེ་ཐུགས་ཀའི་ཧཱུྃ་གི་ཞབས་ཀྱུ་ལ། དེ་ཧ་ལ། དེ་
མགོ་བོ། དེ་ཟླ་ཚེས། དེ་ནཱ་ད་ལ། དེ་འོད་གསལ་དུ་ཐིམ། དེའི་ངང་ལས་རང་
ཉིད་ཧེ་རུ་ཀ་ཞལ་གཅིག་ཕྱག་གཉིས་པར་གསལ་པ་ལ་ཐུན་མཚམས་བྱའོ།།
དེའི་རྫོགས་རིམ་ནི། རྒྱ་གར་སྐད་དུ། བཛྲ་སཏཱ་པ་དྷ་ནཾ། བོད་སྐད་དུ།
རྡོ་རྗེ་སེམས་དཔའི་སྒྲུབ་ཐབས། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ།
ཡིད་དགའི་གནས་སུ་སོང་ནས་ནི། །རཾ་ལས་ཆོས་བྱུང་གྲུ་གསུམ་སྟེ། །མ་ལས་ཉི་
མ་ཡོངས་སུ་ཤེས། །དེ་དབུས་ཧཱུྃ་ལས་འོད་ཟེར་འཕྲོས། །སེམས་ཅན་ཀུན་གྱི་ལུས་
ལ་ཕོག །དེ་ཡིས་སེམས་ཅན་སྨིན་བྱས་ནས། །སླར་འདུས་ཧཱུྃ་ལ་རབ་ཏུ་ཐིམ། །
རྡོ་རྗེ་སེམས་དཔའི་གཟུགས་སུ་གྱུར། །སྐུ་མདོག་དཀར་ལ་ཞལ་གཅིག་པ། །
• 18 •



གཡས་པ་རྡོ་རྗེ་དྲིལ་བུ་གཡོན། །རྒྱན་ནི་ཅི་རིགས་པ་རུ་སྦྱར། །རང་འདྲའི་ལྷ་་་་
མོའི་འཁྲིལ་བར་བསམ། །དེ་ལྟར་ཤིན་དུ་གསལ་བྱས་ཏེ། །པཾབ་ལས་ཡོངས་སུ་་་
གྱུར་པ་ཡིས། །པདྨ་དཀར་པོ་འདབ་བཞི་པ། །སྙིང་ཁ་རུ་ནི་བསམ་པར་བྱ། །དེ་
ནི་འབྱུང་བཞིའི་རང་བཞིན་ཅན། །དེ་ཡི་འདབ་བཞིར་ཐེག་ལེ་བཞི། །གསལ་བ་
ཉིད་དུ་བསམ་པར་བྱ། །དེ་ནི་ཚད་མེད་བཞིའི་དང་པོ། །དེ་ཡི་ལྟེ་བར་བསམ་པ་
ནི། །ཉི་དཀྱིལ་ཐེག་ལེ་ཟླ་བ་སྟེ། །དབྱིབས་ནི་གའུ་ཁ་སྦྱོར་འདྲ། །ཉི་མ་ཐབས་་
ལ་ཤེས་རབ་ཟླ། །བར་ཐག་ཡི་གེ་ལྡན་པ་ཡིས། །ལས་ཀྱི་རྡོ་རྗེ་ལྡན་པར་བྱ། །
ཤེས་རབ་ཆ་ཡི་དབུས་སུ་ནི། །རྟ་རྔ་འབུམ་ལྟར་ཕྲ་བ་ཡི། རྐང་པ་གཉིས་པའི་
ཚབ་ལ། །རྔ་འབུམ་ཕྲ་བའི་སྐར་ཁུང་བསམ། །ཞེས་གསུངས། །དེ་ཡི་དབུས་སུ་
དཀར་ཁུང་བསམ། །ཡི་གེ་གསུམ་གྱི་འགྲོ་འོང་བྱ། །དེ་ལྟར་ལན་བདུན་བྱས་ནས་
ནི། །སྐར་ཁུང་དག་གི་ལམ་ནས་ནི། །ཤིན་ཏུ་འབར་བའི་བསམ་པ་ཡི། །
དབྱིངས་ཀྱི་ཐིག་ལེ་ཉིད་ལ་ལྟ། །དེ་ལ་སྔགས་ནི་ཞུགས་ནས་ནི། །མཚན་མ་ལྔའམ་
བརྒྱད་འབྱུང་ངོ༌། །དེ་ནས་འོད་གསལ་ལ་གནས་འགྱུར། །ཞག་དང་ཟླ་བ་ལོ་ལ་
སོགས། །ཇི་ཉིད་འདོད་ཀྱི་བར་དུ་གནས། སེམས་ཅན་དོན་སོགས་བྱ་བ་ཀུན། །
འབད་པ་མེད་པར་ལྷུན་གྱིས་གྲུབ། །ཏིང་ངེ་འཛིན་དེ་ལས་ལངས་པའི་ཚེ། །
གཞན་ནི་བསམ་པར་མི་བྱ་སྟེ། །ཐིག་ལེ་ཅིག་ཏུ་རྟག་ཏུ་བཟུང་། །བདག་གིས་་་
འདི་བྱས་བསོད་ནམས་ཀྱི། །རྣམ་པའི་མཐར་ཐུག་ཇི་ཉིད་པའི། །སེམས་ཅན་་་་
ཐམས་ཅད་འཁོར་བ་ཡི། །སྡུག་བསྔལ་རབ་ཏུ་ཞི་གྱུར་ཅིག །ཤིན་ཏུ་སྤྲོས་པ་མེད་
པའི་མན་ངག་སློབ་དཔོན་ཀུ་ཀུ་རི་པས་མཛད་པ་རྫོགས་སོ། ། །
གཞུང་དོན་ནི། འདི་བཤད་པ་ལྟར་རྡོ་རྗེ་སེམས་དཔའ་སྒོམ་པའམ། ཡང་
ན་བསྐྱེད་རིམ་གྱི་ཉེར་བསྡུས་པའི་མཐར། སྒྱུ་མ་ཆེན་མོ་ཞལ་གཅིག་ཕྱག་གཉིས་་
མར་ལངས་པའི་སྙིང་ཁར་ཐིག་ལེའི་རྣལ་འབྱོར་གོང་དུ་བཤད་པ་བཞིན་བསྒོམ་་་་
• 19，



པའི་ཁྱད་པར་ནི། སྙིང་ཁའི་རྩ་འཁོར་གྱི་དབུས་སུ་རོ་རྐྱང་གིས་དབུ་མ་ལ་མདུད་
པ་བརྒྱབ་པའི་ཐད་ཀྱི། དབུ་མའི་ནང་དུ་ཐིག་ལེ་ཁ་སྦྱར་བསྒོམ་མོ། ཐིག་ལེ་ཟླ་་
བ་ས་རླུང་དང༌། རླུང་གི་རླུང་དག་པ། སྟེང་གི་ཉི་མ་རླུང་དང་། ཆུ་རླུང་དག་་་
པ་ཡིན་པར་བསྒོམ། ཟླས་པའི་དུས་སུ་ཡི་གེའི་གཟུགས་སྤངས་ཏེ། རླུང་ནང་དུ་
འཇུག་པའི་གདངས་ཨོ་གྱི་གདངས། ཐིག་ལེ་ལ་གནས་པ་ཨའི་གདངས། ཕྱིར་་་
བཏང་བ་ཧཱུྃ་གི་གདངས་སུ་མོས་པའི་རྡོར་ཟླས་བྱས། དེ་ལ་མྱོང་བ་ཐོན་ནས་ཐིག་་
ལེའི་ནང་དུ་རང་གི་སེམས་ཞུགས་པ་བཞིན་དུ་བསྒོམ་པས། རླུང་དབུ་མར་ཞུགས་
གནས་ཐིམ་གསུམ་བྱས། རྐྱང་རྣམ་རིམ་བཞིན་ཤར་བའི་མཐའ་འོད་གསལ་ལས་
སྒྱུ་མའི་སྐུར་ལྡང་བ་བསྟན་ཏོ། །
སྒྱུ་མ་ཆེན་པོའི་བསྐྱེད་རྫོགས་གནད། །ཀུ་ཀུ་རི་པའི་གཞུང་བཞིན་དུ། །
ཚང་ལ་མ་ནོར་ཚིག་ཉུང་གིས། །གསལ་བར་བཤད་པའི་དགེ་བ་རྣམས། །ཐུབ་་་
བསྟན་རྒྱས་པ་ཆེད་དུ་བསྔོ། །རབ་བྱེད་འདི་ནི་མདོ་སྔགས་ཀྱི། །གསུང་རབ་ཀུན་
ལ་མི་འཇིགས་པའི། །སྤོབས་པའི་མཆོག་ཐོབ་བཟང་བཀྲས་ཀྱིས། །སྦྱར་བའི་་་་
རབ་བྱེད་ང་གསུམ་པའོ། །ཚུལ་འདི་ས་སྟེང་ཐམས་ཅད་དུ། །ཉི་ཟླ་བཞིན་དུ་
ཁྱབ་བྱས་ཏེ། །ཕྲ་རགས་རྣལ་འབྱོར་མཐར་ཕྱིན་ནས། །ཤིན་ཏུ་སྤྲོས་པ་མེད་པ་ཡི།།
འགྲོ་བས་སྒྱུ་འཕྲུལ་ཆེན་པོ་ཡི། །གོ་འཕང་མྱུར་དུ་ཐོབ་གྱུར་ཅིག །མངྒ་ལཾ།།
• 420 •



༄༅། །དྲིལ་བུ་ལྷ་ལྔའི་དབང་གི་རྣམ་གཞག་
དབང་བཞིའི་ཆུ་རྒྱུན་མ་བཞུགས་སོ།།
༄༅། །རྗེ་བཙུན་བླ་མ་རྡོ་རྗེ་འཆང་དང་དབྱེར་མ་མཆིས་པ་རྣམས་དང་ལྷག་
པའི་ལྷ་ཚོགས་རྣམས་ལ་གུས་པས་ཕྱག་འཚལ་ལོ། །བརྩེ་བ་ཆེན་པོས་རྗེས་སུ་གཟུང་
དུ་གསོལ། འདིར་དཔལ་འཁོར་ལོ་བདེ་མཆོག་དྲིལ་བུ་ལྷ་ལྔ་ཞེས་གྲགས་པའི་རྣམ་
གཞག་ལ་གྲུབ་ཆེན་དྲིལ་བུ་པ་རང་ཉིད་ཀྱིས་ལུས་དཀྱིལ་དང་ལྷ་ལྔ་ལྷན་སྐྱེས་་་་་་་
རྣམས་ཀྱི་མངོན་རྟོགས་སོ་སོར་མཛད་ཅིང་། དབང་གི་རྣམ་གཞག་ནི་ལུས་དཀྱིལ་
གྱི་མ་གཏོགས་གཞན་མཛད་པ་མེད་པས། དབང་ངོ་བོ་ནི་ལུས་དཀྱིལ་དང་ཆུ་་་་
གཞན་གྱིས་ཆོག་ལ། ས་ཆོག་སྟ་གོན་དཀྱིལ་འཁོར་བྲི་སྒྲུབ་སོགས་ཟུར་ནས་ཁ་་་་
འགེངས་དགོས་པ། གྲུབ་ཆེན་ལུ་ཨི་པའི་ལུགས་ཀྱི་དབང་ཆོག་བཞིན་ཁ་བསྐང་་་
བས་ཆོག་སྟེ། གྲུབ་ཆེན་ལུ་ཨི་པའི་ལུགས་ཀྱི་བདེ་མཆོག་རྣམ་གཞག་འདི། བདེ་
མཆོག་ལུགས་ཀུན་གྱི་ཕྱི་མོ་ཡིན་པའི་ཕྱིར་རོ། །དེས་ན་གྲུབ་ཆེན་ལུ་ཨི་པའི་རྗེས་
སུ་གསུངས་ནས་འཆད་པ་ལ། དེ་ཡང་གོ་དོན་དང་དགག་སྒྲུབ་ལ་སོགས་པའི་་་་
རྣམ་གཞག་ནི། སྔགས་རིམ་དང་དཀྱིལ་འཁོར་བདེ་ཆེན་རོལ་མཚོ་ལས་ཤེས་པར་
བྱེད་དགོས་ལ། འདི་ནི་བློ་དམན་རྣམས་ལ་ཕན་གདགས་པར་བྱ་བའི་ཕྱིར།
ངག་འདོན་གྱི་ཆོག་ཁྲིགས་ཙམ་ཞིག་བརྗོད་པར་བྱེད་པ་ལ་གསུམ། སའི་ཆོ་ག
སྟ་གོན་གྱི་ཆོ་ག དངོས་གཞིའི་ཆོ་གའོ། །
དང་པོ་ལ་ལྔ། ས་བརྟག་པ། ས་བླངས་པ། ས་སྦྱང་བ། ས་བཟུང་བ།
བསྲུངས་ཤིང་བྱིན་གྱིས་བརླབས་པའོ། །གྲོང་ལ་སོགས་པའི་ཕྱི་རོལ་ཏུ་བྱེད་ན།
ཕྱོགས་གཞན་བདུན་སྤངས་ལ་དབང་ལྡན་གྱི་ཆར་བྱ། དགེ་འདུན་གྱི་ནང་དུ་ཡིན་
ན་གང་དགའ་བར་བྱའོ། །ས་བརྟག་པ་རྒྱས་པར་ཕྲེང་བ་དང་རྡོ་རྗེ་འཆང་ཆེན་་་
• 421.



པོའི་ལམ་གྱི་རིམ་པར་ཤེས་པར་བྱའོ། །
གཉིས་པ་ས་བླངས་པ་ལ། མངོན་པ་ལ་བླངས་པ་དང་། མི་མངོན་པ་ལ་་་
བླངས་པའོ། །དཀྱིལ་འཁོར་གྱི་ཁང་པ་ལ་སོགས་པ་གསར་དུ་བྱེད་པ་ཡིན་ན།
བརྟགས་པས་རུང་བར་ཤེས་པའི་ས་དེ་ཉིད། བདག་པོ་གཞན་ཇི་ལྟ་བུ་ཞིག་་་་
དབང་བ་དེ་ལ་གནང་བ་ཞུའོ། །
གཉིས་པ་ལ། ཞིང་སྐྱོང་ལས་བླངས་པ། བདེ་གཤེགས་ལས་བླངས་པ། ས་
ལྷ་ལས་བླངས་པ་དང་གསུམ་མོ། །
དང་པོ་ནི། གང་དུ་དཀྱིལ་འཁོར་བྱ་བའི་གཞི་དེར་བདག་དང་ཞིང་སྐྱོང་ལ་
འབུལ་བའི་ཉེར་སྤྱོད་ཆུ་གཉིས་སྔོན་དུ་འགྲོ་བའི་ཚར་གཉིས་གཡོན་ནས་མགོ་རྩིས་
ཏེ་བཀོད་པའི་མཐར་གཏོར་མ་བཤམས། ནང་མཆོད་རྡོར་དྲིལ་སོགས་ཀྱང་་་་་
བཀོད་ནས། སངས་རྒྱས་ཆོས་དང་དགེ་འདུན་ལ། །གོ་འཕང་མཆོག་ལ་འགོད་
པར་བགྱིས། །ཞེས་པའི་བར་གྱི་སྐྱབས་འགྲོ་སེམས་བསྐྱེད་བྱ། ཤི་ཧེ་རུ་ཀ་ཧེ་གཞི་
ཀུན་གྱི་འབྱུང་གནས་སུ་གྱུར་པར་སེམས་ཏེ། ཞེས་པ་ནས་ལྟེ་བ་སྔགས་འཕྲེང་ལ་
ཐིམ་པར་གྱུར་པའི་བར་མངོན་རྟོགས་ལྟར་བྱ། དེའི་སྤྱི་བོར་ཨོཾ། མགྲིན་པར་ཨཱ
ཐུགས་ཀར་ཧཱུཾ། ཕོ་ཞེས་པ་ཕྱག་རྒྱ་དང་བཅས་པའི་ཐུགས་ཀའི་ཧཱུྃ་ལས་འོད་ཟེར་
འཕྲོས། སྒོམ་པ་དང་འདྲ་བའི་ཡེ་ཤེས་པ་དབང་གི་ལྷ་དང་བཅས་པ་སྤྱན་དྲངས།
ཛཧཱུྃ་བཾ་ཧོ༔ ཡེ་ཤེས་པ་དང་གཉིས་སུ་མེད་པར་གྱུར། དེ་བཞིན་གཤེགས་པ་
ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས་
ཡུམ་བཞི། ཕག་མོ་དང་ལྔས། ཨོཾ་སརྦ་ཏ་ཐཱ་ག་ཏ་ཨབྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ།
ཞེས་གསུངས་ཞིང་དབང་བསྐུར་བས་ཡབ་ལ་རྡོ་རྗེ་སེམས་དཔའ། ཡུམ་ལ་མི་་་་་
བསྐྱོད་པས་དབུ་བརྒྱན་པར་གྱུར། དེ་ནས་ནང་མཆོད་གཏོར་མ་ལྟར་བྱིན་གྱིས་་་
བརླབས། དེ་ནས་མཆོད་གཏོར་མངོན་རྟོགས་ནས་འབྱུང་བ་ལྟར་བསང་སྦྱང་་་་
• 422 •



བསྐྱེད་དེ་བྱིན་གྱིས་བརླབས། ཤི་ཧེ་རུ་ཀ་ཨརྒ་པྲ་ཏིཙྪ་སྭཱ་ཧཱ། ཞེས་པ་ནས།
བཛྲ་ཤཔྟ་ཨཱཿཧཱུྃ་སྭཱ་ཧཱ། ཞེས་པས་མཆོད། ༀ་ཧཱིཧ་ཧཱ་ཧཱུཾ་ཧཱུཾ་ཕཊ་ཨོ་ཨཱཧཱུཾ། ཨོ་་་
སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་ཧཱུཾ་ཧཱུཾ་ཕཊ་སྭཱ་ཧཱ། ཨོཾ་ཨཱཿཧཱུྃ། ཞེས་ནང་་་་་་
མཆོད་དབུལ། ཆོས་དབྱིངས་རྣམ་དག་དབྱིངས་ལས་མ་གཡོས་ཀྱང་། ཐབས་ཀྱི་
ཁྲོ་བོའི་སྐུར་སྟོན་གདུག་པ་འདུལ། ཆེ་བའི་ཆེ་མཆོག་ལྷ་ཡི་ལྷར་གྱུར་པ། །ཀུན་་་
བཟང་ཧེ་རུ་ཀ་ལ་ཕྱག་འཚལ་ལོ། །ཞེས་པས་བསྟོད་དོ། །རང་གི་ཐུགས་ཀའི་ཧཱུཾ་
གི་འོད་ཟེར་གྱིས་ཞིང་སྐྱོང་འཁོར་བཅས་སྤྱན་དྲངས། ཨོཾ་ཨཱཀ་རོ་ཞེས་སོགས་་་་
ལན་གསུམ་གྱིས་གཏོར་མ་འབུལ། ཨོཾ་ཀྵི་ཏྲ་པཱ་ལ་ས་པཱ་རི་ཝ་ར་ཨརྒ་པྲ་ཏིཙྪ་སྭཱ་ཧཱ།
ཞེས་སོགས་ཀྱིས་མཆོད། ཨོཾ་ཀྵི་ཏྲ་པཱ་ལ་ས་པཱ་རི་ཝ་ར་ཨོཾ་ཨཱཿཧཱུྃ། ཞེས་ནང་མཆོད་
དབུལ། དྲིལ་བུ་དཀྲོལ་ཞིང་། གང་དག་འདིར་གནས་ལྷ་དང་ཀླུ། །གནོད་སྦྱིན་
སྲིན་པོ་གང་དག་ལ། །ས་འདི་བདག་གིས་བླངས་པར་བགྱི། །དཀྱིལ་འཁོར་དོན་
དུ་ཁྱོད་ཀྱིས་སྩོལ། །ཞེས་ལན་གསུམ་གསོལ་བ་གདབ། ཞིང་སྐྱོང་འཁོར་བཅས་་་
རང་གནས་སུ་གཤེགས་པར་གྱུར། །
གཉིས་པ་ནི། དཀྱིལ་འཁོར་གང་དུ་བྱེད་པའི་ས་དེ་ལ་བ་བྱུང་ལྔས་བྱུགས།
དེར་མེ་ཏོག་གི་ཚོམ་བུ་ལྷ་གྲངས་དང་མཉམ་པ་དང་། དུར་ཁྲོད་ཀྱི་སར་ཕྱོགས་་་
སྐྱོང་ཞིང་སྐྱོང་ཀླུ་དང་བཅས་པ་ཚོམ་བུ་ཚང་བར་བཀོད། མཐར་མཆོད་པ་གཏོར་
མ་གཉིས་དང་བཅས་པ་བཤམས། ཁཎྜ་རོ་ཧི་ཧཱུཾ་ཧཱུཾ་ཕཊ། ཅེས་ནང་མཆོད་ཀྱིས་
བསངས། ཨོཾ་སྭ་བྷ་ཝ་སོགས་ཀྱིས་སྟོང་པར་སྦྱངས། སྟོང་པའི་ངང་ལས་ཡཾ་སྔོན་
པོ་ཞེས་པ་ནས། དབང་བསྐུར་རྒྱས་བཏབ་ཀྱི་ལྷ་བར་འོག་གི་ལྷ་ལྟ་བ་བཞིན་བྱ། །
མཆོད་གཏོར་སྒྲུབ་ཐབས་ཇི་ལྟ་བ་བཞིན་བསང་སྦྱངས་ཏེ་བསྐྱེད་བྱིན་གྱིས་བརླབས།
ཆུ་གཉིས་ཉེར་སྤྱོད་རོལ་མོ་གཟུགས་རྡོ་རྗེ་མ་སོགས་ལྷ་མོ་དྲུག་གིས་མཆོད་པ་དང་
བཅས་སྒྲུབ་ཐབས་ལྟར་དབུལ། སོ་སོའི་སྔགས་ལ་ཨོཾ་ཨཱཿཧཱུྃ་བཏགས་ལ་ནང་མཆོད་
•
23 •



དབུལ། གཏོར་མ་འདས་པ་ལ་སྒྲུབ་ཐབས་ལྟར་དབུལ་ལོ། །ལག་པ་གཡས་རྡོ་རྗེ་
དང་སྤོས་སྣོད་ཐོགས། དྲིལ་བུ་དཀྲོལ་ཞིང་སྤོས་མེ་བཙུགས་ཏེ། ལྷ་ལ་གནང་བ་་་
གསོལ་བ་ནི། དུས་གསུམ་འབྱུང་བའི་མགོན་པོ་རྣམས། །བདག་ལ་བརྩེ་བར་་་་་
དགོངས་སུ་གསོལ། །མགོན་པོ་རྒྱལ་བ་སྲས་མཆོད་ཅིང་། །སློབ་མ་རྣམས་ལ་ཕན་
སླད་དུ། །དཔལ་ལྡན་རྡོ་རྗེ་ཧེ་རུ་ཀའི། །དཀྱིལ་འཁོར་དམ་པ་དྲི་མཚལ་བས། །
དཔའ་བོ་རྣལ་འབྱོར་མ་རྣམས་ཀྱིས། །བདག་ལ་བྱིན་རླབས་མཆོག་གནང་མཛོད། །
ཅེས་ལན་གསུམ་གསོལ་བ་བཏབ་པས། རིག་པ་འཛིན་པ་ཅི་དགའ་བར་གྱིས་ཤིག
ཅེས་གསུངས་ཏེ་གནང་བ་བྱིན་པར་གྱུར། དེ་ནས་འབར་བའི་ཕྱག་རྒྱ་དཔྲལ་བར་
སྐོར་ནས། ཕོ་ཞེས་བརྗོད་དེ། རང་གི་ཐུགས་ཀར་ཉི་གདན་ལ་གནས་པའི་ཧཱུྃ་་་་
ཡིག་ལས་འོད་ཟེར་འཕྲོས་པའི་འོད་ཟེར་གྱིས། དུར་ཁྲོད་ན་གནས་པའི་ཕྱོགས་་་
སྐྱོང་དང་ཞིང་སྐྱོང་ལ་སོགས་པ་ཐམས་ཅད་སྤྱན་དྲངས་ཏེ། ཕྱོགས་མཚམས་་་་་
བརྒྱད་དུ་འཁོད་པ་སྐད་ཅིག་གིས་འོད་གསལ་དུ་བཅུག་པ་ལས། བདེ་མཆོག་གི་
ལྷ་ཡབ་ཡུམ་གྱི་སྐུར་བཞེངས་པའི་མགྲོན་རྣམས་ཀྱི་ལྗགས་ཧཱུྃ་དཀར་པོ་ལས་བྱུང་་་
བའི་རྡོ་རྗེ་རྩེ་གསུམ་པ་ནས་འབྲུ་ཙམ་འཁོད་པའི་འོད་ཟེར་གྱིས་སྦུ་གུས་དྲངས་་་་
ནས་གསོལ་བར་གྱུར། ཨོཾ་ཁ་ཁ་ཞེས་པ་ནས། ཡིད་ལ་འདོད་པ་ཀུན་འགྲུབ་ཤོག །
ཅེས་པའི་བར་སྒྲུབ་ཐབས་བཞིན་བྱས་ནས་སྤྱོད་ལམ་སྔར་ལྟར་བྱས་ཏེ། ཁམས་་་
གསུམ་གནས་པའི་ལྷ་དང་ཀླུ། །གནོད་སྦྱིན་དྲི་ཟ་ལྷ་མ་ཡིན། །གང་དག་རྫུ་་་་
འཕྲུལ་ཆེ་ལྡན་ཞིང་། །འབྱུང་པོ་བསྟན་པ་ལ་དགའ་བ། །བདག་ལ་དགོངས་པར་
མཛད་དུ་གསོལ། །སངས་རྒྱས་རྣམས་ལ་མཆོད་པ་དང་། །སེམས་ཅན་རྣམས་ལ་
ཕན་དོན་དུ། །ས་ཕྱོགས་དགེ་གནས་འདི་ཉིད་དུ། །དམ་པའི་དཀྱིལ་འཁོར་ཆེ་་་
འབྱུང་བ། །ཇི་ལྟར་བསམ་པའི་ལས་བྱེད་པ། །ཁྱེད་ཀྱིས་བར་ཆད་མ་བྱེད་པར། །
དགེ་བའི་གྲོགས་པོ་ཉིད་དུ་མཛོད། །དེ་ལྟར་ཁྱེད་ལ་བདག་གིས་ནི། །དོན་རྣམས་
• 42A •



གསོལ་གྱིས་མི་བསླུ་བར། །རྨི་ལམ་ལས་སོགས་མཚན་མ་དང་། །ལེགས་ཉེས་་་་་
བལྟས་རྣམས་བསྟན་དུ་གསོལ། །ཞེས་ལན་གསུམ་གསོལ་བ་བཏབ་ནས་གནང་བ་
བྱིན་པར་གྱུར། ཨོ་ཡོ་ག་ཤུདྷོ་སོགས་བརྗོད། རྣམ་ལྔ་འདོད་པའི་ཕྱོགས་སུ་་་་་
བསྐོར་བ་བྱས་པའི་མཐར་འཁྱུད་པའི་ཕྱག་རྒྱ་བཅས་ཏེ། དཀྱིལ་འཁོར་པའི་ལྷ་་་
ཐམས་ཅད་ཧཱུྃ་ཡིག་ཏུ་གྱུར་པ་རང་གི་སྣ་བུག་གཡོན་པ་ནས་ཞུགས་ཏེ་སྙིང་གའི་ཧཱུྃ་
ཡིག་ལ་ཐིམ་པར་གྱུར། ལག་པ་གཡོན་པའི་རྒྱབ་ཕར་བསྟན་པས། སེ་གོལ་ལན་
གསུམ་བྱས་ནས། ཨོཾ་ཨཱཿཧཱུྃ། བཛྲ་མུའཇིག་རྟེན་པ་རྣམས་རང་གནས་སུ་་་་་
གཤེགས་པར་གྱུར། ཞེས་བརྗོད། །
གསུམ་པ་ནི། དེ་ནས་ཚོམ་བུ་སོགས་རྙིང་པ་རྣམས་བསྡུས་ཤིང་། ཚོམ་བུ་
གཅིག་དཀྱིལ་འཁོར་གྱི་དབུས་སུ་བཀོད་དོ། །ཆུ་གཉིས་ཉེར་སྤྱོད་དང་བཅས་པ་་
བཤམས་ནས་དཀྱིལ་འཁོར་གྱི་དབུས་སུ་པཾ་ལས། ཞེས་སོགས་འོག་གི་ས་ལྷ་གང་
གནས་ཀྱི་སྐབས་ཇི་ལྟ་བ་བཞིན་བྱས་ནས། དེ་ནི་བདག་གི་བྱེད་པར་བརྩོན། །
ཞེས་གསུངས་ཤིང་གནང་བ་བྱིན་ནས་ནམ་མཁར་གནས་པར་གྱུར། ཞེས་བརྗོད་
ཅིང་བསམ་པར་བྱའོ། །
གསུམ་པ་ས་སྦྱང་བ་ལ། བཀོད་པས་སྦྱང་བ་། རྫས་སྔགས་ཏིང་ངེ་འཛིན་་་་
གྱིས་སྦྱང་བ། དེ་ཁོ་ན་ཉིད་ཀྱིས་སྦྱང་བའོ། །
དང་པོ་ནི་དཀྱིལ་འཁོར་ཁང་པ་གསར་དུ་བྱེད་པ་དང་། ཕྱི་རོལ་ཏུ་བྱེད་པ་
མིན་པ་ལ་མི་དགོས་པས། འདིར་མ་བརྗོད་ཀྱི་འཕྲེང་བ་སོགས་ལས་ཤེས་པར་བྱའོ།།
གཉིས་པ་ནི། ལས་སྔགས་བརྗོད་ཅིང་། ཡུངས་དཀར། ཆུ། ཐལ་བ་རྣམས་རིམ་
བཞིན་གཡོན་བསྐོར་གྱི་དཀྱིལ་འཁོར་ས་ལ་གཏོར་ཏེ་སྦྱང་པར་བྱའོ། །དེ་ནས་ས་
ལ་རྡོ་རྗེ་དཀྱིལ་ཀྲུང་བཅས་ཏེ་འདུག་ནས། ལག་པ་ས་གནོན་བྱས་པའི་སོར་མོའི་
རྩེ་མོ་ས་ལ་རེག་ནས། ཨོཾ་ཧཱུྃ་ཁཾ། ས་གཞི་ནམ་མཁའི་ཁམས་སྟོང་པ་ཉིད་དུ་གྱུར།
• 425 •



ཧཱུཾ་ལཾ་ཧཱུྃ་ས་གཞི་རྡོ་རྗེའི་རྡུལ་ཕྲ་རབ་ཀྱི་རང་བཞིན་དུ་གྱུར། ༀ་མེ་དྷི་ནི་བཛྲ་བྷ་ཝ་
བཛྲ་བྷནྡྷ་ཧཱུྃ། ས་གཞི་རྡོ་རྗེའི་རང་བཞིན་དུ་བཅིངས་ཏེ་བརྟན་པར་བྱས། ཨོཾ་ཧ་
ན་ཧ་ན་བཛྲ་ཀྲོ་དྷ་ཧཱུྃ་ཕཊ། རྡོ་རྗེ་ཁྲོ་བོས་བགེགས་རྣམས་བཅོམ། ཡང་དཀྱིལ་་་
འཁོར་གྱི་དབུས་སུ་ཚོམ་བུ་དང་མཆོད་པ་སྔར་བཞིན་བཀོད། ལག་པས་པད་སྐོར་
བྱ་ཞིང་། ནམ་མཁར་བཏེགས་པའི་ལྷ་མོ་མདུན་དུ་གནས་པར་གྱུར། མཆོད་པ་
ནས། དེ་དག་གིས་བྱེད་པར་བརྩོན་ཞེས་གནང་བ་བྱིན་ཏེ་དེ་ཉིད་དུ་ཐིམ་པར་་་་་
གྱུར། ཞེས་པའི་བར་འོག་ནས་བྱུང་བ་ལྟར་བྱ། ཨོཾ་ཨཱཿཧཱུྃ་དང༌། ཧེ་རུ་ཀའི་ཡིག་
བརྒྱ་བརྗོད་ནས་བརྟན་པར་བྱའོ། །གསུམ་པ་ནི་སྣ་ཚོགས་པའི་མཆོད་དམ་སྟོང་་
པ་ཉིད་དུ་རོ་གཅིག་པར་གྱུར། ཞེས་བརྗོད་ཅིང་མོས་པ་བརྟན་པར་བྱའོ། །
བཞི་པ་ས་བཟུང་བ་ནི། དེ་ནས་དཀྱིལ་འཁོར་གང་དུ་བྱེད་པའི་ས་དེའི་་་་
དབུས་དང་ཕྱོགས་བཞིན་རང་དང་སྒོའི་བློན་པོ་འཁོད་དེ། སྔོན་འགྲོའི་གཏོར་མ་
ནས་འདས་པའི་བར་མངོན་རྟོགས་རྫོགས་པར་སྒོམས་ལ། གསོལ་བཏབ་ཀྱི་སྤྱོད་
ལམ་སོགས་སྔར་ལྟར་བྱས་ཏེ། བདག་ཉིད་ཀྱི་ལྕེ་ཧཱུྃ་ལས་སྐྱེས་པའི་རྡོ་རྗེར་གྱུར།
མ་ལུས་ཕྱོགས་ན་བཞུགས་པ་ཡི། །སངས་རྒྱས་རྣམས་ནི་བདག་ལ་དགོངས། །
བདག་མི་རྡོ་རྗེ་ཆེན་པོ་ཡིས། །རྡོ་རྗེ་ཅན་གྱི་དཀྱིལ་འཁོར་བྲི། །སངས་རྒྱས་ཀུན་
དེའང་གཤེགས་སུ་གསོལ། །དངོས་གྲུབ་འདི་ནི་སྩལ་དུ་གསོལ། །ཞེས་ལན་གསུམ་
གྱིས་སྙན་ཏེ་མནན་ནོ། །དེ་ནས་སྒོའི་སློབ་དཔོན་བཞིས་ཆུ་གཉིས་ཉེར་སྤྱོད་རོལ་
མོ་དང་བཅས་པ་བཤམས་ནས། བསངས་སྦྱངས་སྐྱེད་མཆོད་བྱིན་གྱིས་བརླབས་་
ནས་བཞི་ཀས་ཐུན་མོང་དུ་སྒྲུབ་ཐབས་དབུལ། བཞི་ཀ་འགྲེ་བ་སྟེ་ཤར་ནས་་་་
མཎྜལ་ཕུལ་ཏེ། བླ་མ་དང་གཙོ་བོ་ཐ་མི་དད་པར་མོས་ལ། རང་ཉིད་སྐད་ཅིག་
གིས་མཁའ་འགྲོ་མ་ནག་མོ། ཞལ་གཅིག་ཕྱག་བཞི་པའི་གཡས་གཉིས་གྲི་གུག་དང་
ཌ་མ་རུ། གཡོན་གཉིས་ཐོད་པ་དང་ཁ་ཊཾ་ག་འཛིན་པ། ནམ་མཁར་གནས་པའི་
• 426 •



མཁའ་འགྲོ་མ་དང་ལྷན་ཅིག་ཏུ་གསོལ་བ་ནི། །དེ་བཞིན་གཤེགས་པ་ཀུན་ཞི་བ། །
དེ་བཞིན་གཤེགས་པ་ཀུན་གྱི་གནས། །ཆོས་ཀུན་བདག་མེད་པ་ཡི་མཆོག །
དཀྱིལ་འཁོར་དམ་པ་བཤད་དུ་གསོལ། །ཞེས་དང༌། བྱང་ནས་མཎྜལ་ཕུལ་ཏེ།
རང་ཉིད་སྐད་ཅིག་གིས་ལོ་མ་ལྗང་གུ། ཞེས་སོགས་ཀྱི་མཇུག་ཏུ། སེམས་ཅན་་་་་
ཀུན་གྱི་སེམས་ཆེན་པོ། །རང་བཞིན་དག་ཅིང་དྲི་མ་མེད། །ཀུན་བཟང་ཐུགས་་་
མཆོག་ཁ་ལོ་བསྒྱུར། །དཀྱིལ་འཁོར་དམ་པ་བཤད་དུ་གསོལ། །ཞེས་དང༌། ནུབ་
ནས་མཎྜལ་ཕུལ་ཏེ། རང་ཉིད་སྐད་ཅིག་གིས་དུ་སྐྱེས་མ་དམར་མོ། ཞེས་སོགས་
ཀྱི་མཇུག་ཏུ། ཞི་བའི་ཆོས་ནི་མཆོག་ལས་བྱུང་། །ཡེ་ཤེས་སྤྱོད་པ་རྣམས་སྦྱོངས་་
མཛོད། །ཀུན་ཏུ་བཟང་པོ་གསུང་གི་མཆོག །དཀྱིལ་འཁོར་དམ་པ་བཤད་དུ་་་་
གསོལ། །ཞེས་དང༌། ལྷོ་ནས་མཎྜལ་ཕུལ་ཏེ། རང་ཉིད་སྐད་ཅིག་གིས་གཟུགས་
ཅན་མ་སེར་མོ་ཞེས་སོགས་ཀྱི་མཇུག་ཏུ། མཚན་རྣམས་ཐམས་ཅད་ཡང་དག་་་་་
རྫོགས། མཚན་མིན་ཐམས་ཅད་ཡང་དག་སྤངས། །ཀུན་ཏུ་བཟང་པོ་སྐུ་ཡི་མཆོག།
དཀྱིལ་འཁོར་དམ་པ་བཤད་དུ་གསོལ། །ཞེས་བླ་མ་ལ་ལན་གསུམ་གསོལ་བ་གདབ་
བོ། །དེ་ནས་ལག་གཉིས་རྡོ་རྗེ་དྲིལ་བུ་འཛིན་མཛུབ་མོ་གཉིས་བརྐྱངས་ནས་རྩེ་་་
སྦྱར་ལ་འོག་ཏུ་ཕྱོགས་པས་སྟེང་དུ་བཟུང་ཞིང༌། ཧཱུཾ་བཛོད་ཏིཥྛ། ཞེས་བརྗོད་དེ།
སྒོམ་པའི་དཀྱིལ་འཁོར་ནམ་མཁར་བཏེག་གོ །དེ་ནས་དཀྱིལ་ཀྲུང་ཤིག་ནས་་་་་
ལངས་ཏེ་མཉམ་པའི་རྐང་སྟབས་བྱས་ནས་ཐལ་མོ་སྤྱི་བོར་སྦྱར་ཏེ། ཨོ་པྲ་ན་མ་མི་
སརྦ་ཏ་ཐཱ་ག་ཏན། ཞེས་པས་དེ་བཞིན་གཤེགས་པ་ཐམས་ཅད་ལ་ཡིད་ཀྱིས་ཕྱག་
བྱའོ། །དེ་ནས་རྡོ་དྲིལ་འཛིན་པས་སྙིང་ཁར་ཧཱུྃ་མཛད་ཀྱི་ཕྱག་རྒྱ་བཅས་ཏེ།
སེམས་ཅན་མ་རིག་པའི་མུན་པས་བསྒྲིབས་ཤིང་བདུད་ཀྱི་དབང་དུ་སོང་བ་རྣམས་
ཀྱི་བདུད་བསལ་བའི་ཕྱིར་དུ། རང་ཉིད་གཙོ་བོ་ལས་བྱས་པའི་ཁྲོ་བོ་འཇིག་རྟེན་
གསུམ་ན་རྣམ་པར་རྒྱལ་བ་སྐུ་མདོག་སྔོན་པོ། ཞལ་གསུམ་ཕྱག་དྲུག་པར་གསལ་་
，127 •



བའི་མིག་གཡས་པ་མ་ལས་ཉི་མ། གཡོན་པ་ཊ་ལས་ཟླ་བ། མིག་འབྲས་ཧཱུྃ་ལ་་་་
དུས་མཐའི་མེ་ལྟར་འབར་བ་ལས། ཁྲོ་བོ་རྡོ་རྗེ་ཕྱོགས་བཅུར་འཕྲོས་པས་བགེགས་
ཐམས་ཅད་བཅོམ་པར་གྱུར། །བདག་ནི་རང་ཉིད་རྡོ་རྗེ་ཅན། །རྡོ་རྗེ་སེམས་་་་་
དཔའ་བདག་དང་ཉིད། །བདག་ནི་སངས་རྒྱས་རྒྱལ་པོ་སྟེ། །བདག་ནི་རྣལ་་་་
འབྱོར་དབང་ཕྱུག་རྒྱལ། །བདག་ནི་ཕྱག་ན་རྡོ་རྗེ་བརྟན། །བདག་ནི་བདག་པོ་རྡོ་
རྗེ་ཆེ། །དེང་བདག་རྡོ་རྗེ་སེམས་དཔར་གྲུབ། །རྐང་མཐིལ་གཉིས་སུ་ཨ་ཨཱལས་
སྣ་ཚོགས་རྡོ་རྗེ་འབར་བ་རེ་རེས་མཚན་པར་གྱུར། ཧཱུྃ་ཞེས་དྲག་པོར་བརྗོད་དེ།
པད་སྐོར་ཆེན་པོ་བྱས་ཤིང་རྡོ་རྗེ་གསོར་ཞིང་དྲིལ་བུ་བསིལ། འགྱིང་བག་དང་་་་
བཅས་པ་དབང་ལྡན་གྱི་མཚམས་སུ་སོང་སྟེ་སློབ་མ་དང་ལྷན་ཅིག་རྡོ་རྗེའི་འགྲོས་་
ཀྱིས་དཀྱིལ་འཁོར་གྱི་ས་ལ་བསྐོར་གཅིག་བྱས་ནས། དབང་ལྡན་ནས་དཀྱིལ་་་་་
འཁོར་གྱི་ས་ལ་ནང་དུ་ཕྱོགས་པས། སློབ་དཔོན་གྱིས་བགེགས་ལ་བཀའ་བསྒོ་་་་
བར་བྱ་སྟེ། གང་སུ་དག་ལྷ་དང་ལྷ་མ་ཡིན་དང་། གནོད་སྦྱིན་དང་སྲིན་པོ་དང༌།
ཡི་དྭགས་དང་ཤ་ཟ་དང་། བརྗེད་བྱེད་དང་འབྱུང་པོ་དང་། མཁའ་འགྲོ་དང་་་
མཁའ་འགྲོ་མ་དང༌། གྲིབ་གནོད་དང་རྒན་པོ་དང་རྒན་མོ་དང་གཡོག་འཁོར་་་
དང་ནམ་མཁའ་ལྡིང་དང་། མིའམ་ཅི་དང་རིགས་སྔགས་གྲུབ་པ་ཁྱེད་རྣམས་་་་་
དེངས་ཤིག ས་ཕྱོགས་འདིར་རྡོ་རྗེ་སློབ་དཔོན་ཆེ་གེ་མོ་ཞེས་བྱ་བ་བདག་གིས་་་་
སེམས་ཅན་ཐམས་ཅད་ཀྱི་བླ་ན་མེད་པའི་ཡེ་ཤེས་ཐོབ་པར་བྱ་བའི་ཕྱིར་དུ་སློབ་མ་
ཆེ་གེ་མོ་ཞེས་བྱ་བའམ། སྦྱིན་པའི་བདག་པོ་རྣམས་མངོན་པར་རྫོགས་པར་བྱང་
ཆུབ་པར་བྱ་བའི་ཕྱིར་དུ། དཔལ་འཁོར་ལོ་བདེ་མཆོག་ཅེས་བྱ་བའི་དཀྱིལ་འཁོར་
ཆེན་པོ་བྲི་བར་བྱའོ། །དེའི་ཕྱིར་རྡོ་རྗེ་འཆང་ཆེན་པོའི་བཀའ་འདི་ཐོས་ནས་མྱུར་
དུ་དེངས་ཤིག གང་དག་མི་འགྲོ་བ་དེའི་མགོ་བོ་བདག་གི་ཧཱུྃ་མཛད་ཀྱི་རྡོ་རྗེ་རབ་
ཏུ་འབར་བ་གསལ་ཞིང་རབ་ཏུ་གསལ་བ་ཡེ་ཤེས་ཀྱི་རྡོ་རྗེ་ཆེན་པོ་འདི། རྣམ་པ་་
• 428 •



་
བརྒྱར་འགས་པར་བྱའོ། །ཞེས་ལན་གསུམ་དང༌། ཨོཾ་སུམྦྷ་ནི་སུམྦྷ་ནི་ཧཱུྃ། ཞེས་་
ཧེ་རུ་ཀའི་ང་རོ་དྲག་པོས་བརྗོད་ཅིང་ཚམ་རྔམ་དྲག་ཏུ་བྱས་ཏེ། ཁྲོ་བོའི་ཚོགས་་་
དཔག་ཏུ་མེད་པ་ཕྱོགས་བཅུར་སྤྲོས་པས་བགེགས་ཐམས་ཅད་བསྐྲད་པར་གྱུར།
ཞེས་བརྗོད་ཅིང་བསམ་མོ། །དེ་ནས་སློབ་དཔོན་རྣམས་ཀྱིས་དཀྱིལ་འཁོར་གྱི་ས་་
ལ་བསྐོར་བ་བྱས་ཏེ། སྐོར་བ་རེ་རེ་ལ། སློབ་དཔོན་ཧེ་རུ་ཀ་དང་སློབ་མ་ཕག་་་་
མོར་བསྒོམས་ནས། ཤར་དུ་གཡས་བརྐྱང་། ལྷོར་གཡོན་བརྐྱང་། ནུབ་ཏུ་ས་ག་
བྱང་དུ་ཟླུམ་པོ། ། དབུས་སུ་མཉམ་པའི་རྐང་སྟབས་རྣམས་བྱའོ། །ཤེས་ཤིང་ནུས་
ལ་སྤྲོ་ན་ཁ་སྦྱོར་བཞི་ལ་སོགས་པ་རྒྱས་པར་བྱས་ལ། དེ་དག་མི་ཤེས་པའམ།
ཤེས་ཀྱང་མི་སྤྲོ་ན་རྐང་སྟབས་གཅིག་ཀྱང་མ་བྱས་ནའང་ཆོ་ག་ཆད་པའི་ཉེས་པ་་་
མེད་པར་གསུངས་སོ། །དེ་ནས་དཀྱིལ་འཁོར་གྱི་ས་གཞི་ཡང་དབང་ཆེན་གསེར་
གྱི་ས་གཞི་ལ་ཐུག་གི་བར་རྡོ་རྗེའི་རང་བཞིན་དུ་གྱུར་པར་བསམ་མོ། །
ལྔ་པ་ནི། སེང་ལྡན་གྱི་ཕུར་བུ་སོར་བཅུ་གཉིས་པ་སྟོད་བདུད་རྩི་འཁྱིལ་་་་
བའམ། ཁཱ་གདོང་མ་སོགས་ཀྱི་གཟུགས། སྨད་རྡོ་རྗེ་རྩེ་གཅིག་པ་ལྟ་བུ་ཙནྡན་་་་
དམར་པོས་བྱུགས་ཤིང་། དར་དམར་པོ་དང་མེ་ཏོག་འཕྲེང་བ་མགུལ་པར་་་་་
བཅིངས་ལ། སྲད་བུ་དམར་པོས་དཀྲིས་པའི་ཕུར་བུ་བཅུ་ཕྱོགས་མཚམས་བཅུར་
སྣོད་ཇི་ལྟར་རིགས་པའི་ནང་དུ་བཀོད། ཆུ་གཉིས་དང་བཅས་པའི་ཉེར་སྤྱོད་་་་
བཤམས་ཏེ། བསངས་སྦྱངས་ནས། སྟོང་པའི་ངང་ལས། ཤར་དང་སྟེང་དུ་ཁ་་
གདོང་མ་གཉིས། བྱང་དུ་འུག་གདོང་མ། ནུབ་དང་འོག་ཁྱི་གདོང་མ་གཉིས།
ལྷོར་ཕག་གདོང་མ། ་ ཤར་ལྷོར་གཤིན་རྗེ་བརྟན་མ། ནུབ་ཏུ་གཤིན་རྗེ་ཕོ་ཉ་མོ།
བྱང་དུ་གཤིན་རྗེ་མཆེ་བ་མ། བྱང་ཤར་དུ་གཤིན་རྗེ་འཇོམས་མ་སྟེ་ཐམས་ཅད་་་་
ཀྱང་སྐུ་མདོག་དམར་མོ་ཞལ་གཅིག་ཕྱག་གཉིས་ཀྱིས་གཡས་ཐོབ་དང་གཡོན་ཕུར་
བུ་འཛིན་པ། ལྟེ་བ་མན་ཆད་མདུང་རྩེ་གཅིག་པའི་ཕུར་བུ་མེ་རབ་ཏུ་འབར་བ་་་
• 429 •



བཅུར་གྱུར། ཕེ། རང་རང་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་་་
སྤྱན་དྲངས། ཛཧཱུྃ་བཾ་ཧོ༔ རང་རང་གི་ཡེ་ཤེས་པ་དང་གཉིས་སུ་མེད་པར་གྱུར།
དེ་བཞིན་གཤེགས་པ་རྣམས་ཀྱིས་དབང་བསྐུར། དོན་གྲུབ་ཀྱི་དབུ་བརྒྱན་པར་་་་་
གྱུར། ༀ་ཨརྒ་པྲ་ཏིཙྪ་ཧཱུྃ་སྭཱ་ཧཱ། ནས། ཨོཾ་ཤཔྟ་པྲ་ཏིཙྪ་ཧཱུྃ་སྭཱ་ཧཱ། ཞེས་པའི་བར་
དང༌། ཨོ་ཀཱ་ཀཱ་སྱེ་ཧཱུཾ་ཧཱུཾ་ཕཊ། ཨོཾ་ཨཱཿཧཱུཾ། ཨོ་ཨུ་ལུ་ཀ་ཕྱེ་ཧཱུཾ་ཧཱུཾ་ཕཊ། ཨོཾ་ཨཱཿཧཱུྃ།
དེ་བཞིན་དུ་ཨོ་ཤཱ་ནཱ་སྱེ་ཧཱུཾ་ཧཱུཾ་ཕཊ། ཨོཾ་ཤུ་ཀ་རཱ་སྱེ་ཧཱུཾ་ཧཱུཾ་ཕཊ། ཨོཾ་ཡ་མ་རཱ་ཎྷི་ཧཱུཾ་་
ཧཱུྃ་ཕཊ། ཨོཾ་ཡ་མ་རཱུ་ཏཱི་ཧཱུྃ་ཧཱུྃ་ཕཊ། ཨོཾ་ཡ་མ་དཾབྷཱུ་ནི་ཧཱུཾ་ཧཱུཾ་ཕཊ། ཨོཾ་ཡ་མ་མ་ཐ་་
ནི་ཧཱུཾ་ཧཱུཾ་ཕཊ། ཨོཾ་ཨཱཿཧཱུྃ། ཞེས་པས་ནང་མཆོད་དབུལ། དེ་ནས་ལངས་ཏེ་་་་
གཡོན་པའི་མཐེབ་མཛུབ་ཀྱི་སེ་གོལ་ཏོག་ཅིང་། ཨོཾ་སུམྦྷ་ནི་སུམྦྷཱ་ནི་ཧཱུཾ་ཧཱུཾ་ཕཊ།
ཅེས་སོགས་བརྗོད་པ་ནས་ཕུར་བུ་ཟུག་སྟེ། ཞེས་པའི་བར་མངོན་རྟོགས་བཞིན་བྱ།
ཐོ་བ་བསངས་སྦྱངས། སྟོང་པའི་ངང་ལས་རྡོ་རྗེ་གྲི་གུག དེ་ཡོངས་སུ་གྱུར་པ་
ལས་རྡོ་རྗེ་ཐོ་བ་མེ་རབ་ཏུ་འབར་བར་གྱུར། ཨོཾ་གྷ། ཞེས་པ་ནས་བྱང་ཆུབ་ཐོབ་
པར་གྱུར། ཞེས་པའི་བར་དུ་མངོན་རྟོགས་བཞིན་ཁྲོ་མོ་རྣམས་ཀྱིས་ཐོ་བས་་་་་
བརྡུངས་པས་སྤྱི་གཙུག་ནས་རྐང་མཐིལ་གྱི་བར་དུ་སོན་པར་ཕུར་བུས་བཏབ་པས།
བགེགས་ཐམས་ཅད་བདེ་སྟོང་དབྱེར་མེད་ཀྱི་ངོ་བོར་རོ་གཅིག་ཏུ་གྱུར། བགེགས་
ལྷག་མ་རྣམས་ཀྱང་རིང་དུ་བྲོས་པ་དང༌། སྟེང་འོག་དང་འཁོར་ཡུག་ཆེན་པོའི་་་
བར་དུ་འགྲོ་བ་རྣམས། རྣམ་པ་ཐམས་ཅད་དུ་བགེགས་དང་བྲལ་བར་གྱུར། །
དཀྱིལ་འཁོར་གྱི་ས་གཞི་ཡང་ཨ་ལས་སྐྱེས་པའི་སྣ་ཚོགས་རྡོ་རྗེར་གྱུར། ཧཱུྃ་ཕྱོགས་
མཚམས་ཐམས་ཅད་དུ་རྡོ་རྗེའི་རྭ་བ་དང་། མདའི་དྲ་བ། སྟེང་དུ་རྡོ་རྗེ་གུར་་་་་
དང་བླ་རེར་གྱུར། སྒོ་མཚམས་རྣམས་ཀྱང་རྡོ་རྗེའི་རྭ་བ་ལ་ཐིམ་ཞིང་། འོད་ཟེར་
འཕྲོས་པའི་རྡོ་རྗེ་པདྨ་འཁོར་ལོའི་རྭ་བ་ཟླུམ་པོ་དཀྲི་བ་བར་མཚམས་མེད་པར་་་་
དུམ་བུ་གཅིག་ཏུ་གྱུར། རང་གི་སྙིང་གར་ཟླ་བ་ལ་རྡོ་རྗེ་སེམས་དཔའི་ངོ་བོ་ཨ་་་་
• 130 •



དཀར་པོ། ཞེས་པ་ནས། དཔྲལ་བར་ཉི་གདན་ལ་རྟ་མཆོག་གི་ངོ་བོ་ཕཊ ་ལྗང་གུ།
ཞེས་པའི་བར་གྱིས་གོ་བགོའོ། །ཕུར་བུ་དངོས་སུ་མེད་ན་བསམ་གཏན་གྱི་ཕུར་་་
བུས་ཀྱང་རུང་ངོ༌། །
གཉིས་པ་སྟ་གོན་གྱི་ཆོ་ག་ལ་བཞི། སའི་ལྷ་མོ་ལྷ་གནས། དཀྱིལ་འཁོར་གྱི་
ལྷ་གནས། བུམ་པ་ལྷ་གནས། སློབ་མ་ལྷ་གནས་སོ། །
དང་པོ་ནི། དཀྱིལ་འཁོར་གང་དུ་བྱ་བའི་སའི་དབུས་སུ་དྲིའི་ཐིག་ལེ་དང་།།
མེ་ཏོག་གི་ཚོམ་བུ་བཀོད་པའི་མདུན་དུ་ཆུ་གཉིས་ཉེར་སྤྱོད་དང་བཅས་པ་གཡོན་་་
ནས་བརྩམས་ཏེ་བཤམས། དཀྱིལ་འཁོར་གྱི་དབུས་སུ་པཾ་ལས་པདྨ་དཀར་པོའི་ལྟེ་
བར་ཁཾ་ལས་བྱུང་བའི་སའི་ལྷ་མོ་སེར་མོ་དགའ་བ་དང་ལྡན་པའི་ཐུགས་ཅན་ཞི་བ་
ན་བཟའ་དཀར་པོ་བསྣམས་པ། རྒྱན་བཟང་པོ་སྣ་ཚོགས་པས་བརྒྱན་པ། ཞལ་་་
གཅིག་ཕྱག་གཉིས་གཡས་པས་སྐྱབས་སྦྱིན་གྱི་ཕྱག་རྒྱ་དང་། གཡོན་པས་བུམ་པ་
བཟང་པོ་བསྣམས་པ། བདག་ཉིད་ཀྱི་ལག་པ་གཡས་པའི་མཐིལ་དུ་ཟླ་བའི་སྟེང་་
དུ་ཧཱུཾ་ཧཱུཾ་ཧཱུཾ། རྡོ་རྗེ་དང་བཅས་པའི་སོར་མོའི་རྩེ་མོ་ས་ལ་བསྣུན་པའི་སྒྲ་དང་། ཧཱུྃ་
གི་འོད་ཟེར་གྱིས་བསྐུལ་བས། ས་གཡོས་པའི་འོག་ནས་སའི་ལྷ་མོ་ཡེ་ཤེས་པ་ཐོན་
ཞིང་སྤྱན་དྲངས། ཛཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། དེའི་
སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུྃ་གི་འོད་ཟེར་གྱིས་་་
དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་རྣམས་ཀྱིས་འདི་ལ་མངོན་
པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་བདུད་
རྩིས་གང་བའི་བུམ་པ་ཐོགས་ཏེ། ཨོཾ་སརྦ་ཏ་ཐཱ་ག་ཏ་ཨབྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ།
ཞེས་གསུངས་ཤིང་དབང་བསྐུར། ལུས་ཐམས་ཅད་གང་། དྲི་མ་ཐམས་ཅད་དག་
ཆུའི་ལྷག་མ་སྤྱི་བོར་གནས་པ་ཡོངས་སུ་གྱུར་པ་ལས་རྣམ་སྣང་གི་དབུ་རྒྱན་པར་་་་
གྱུར། དེ་ནས་མཆོད་པ་བསངས་སྦྱངས་བྱིན་གྱིས་བརླབས། སོ་སོའི་ཕྱག་རྒྱ་དང་
• 43， ，



བཅས་པས། ཨོ་སི་ཐི་ཝི་དེ་ཝ་ས་པཱ་རི་ཝ་ར་ཨརྒ་པྲ་ཏིཙྪ་ཡེ་སྭཱ་ཧཱ། ཞེས་པ་ནས།
ཤཔྟའི་བར་གྱིས་མཆོད། ཨོསྲི་ཐི་ཝི་དེ་ཝི་ས་པ་རི་ཝ་ར་ཨོཾ་ཨཱཿཧཱུྃ། ཞེས་པས་་་
ནང་མཆོད་དབུལ། དེ་ནས་སའི་ལྷ་མོས། མགོན་པོ་བདག་གིས་ཅི་ཞིག་བགྱིས། །
རྡོ་རྗེ་འཛིན་བཀའ་བདག་ལ་སྩོལ། །ཁྱོད་ཀྱི་བཀྲ་ཤིས་དོན་དུ་ནི། །བདག་གིས་་
བུམ་པ་འཛིན་པའོ། །ཞེས་བཀའ་ནོད་པར་གྱུར། དེ་ནས་སྤོས་དང་རྡོ་དྲིལ་་་་་
འཛིན་པས། སྐྱོབས་པ་སངས་རྒྱས་ཐམས་ཅད་ཀྱི། །སྤྱོད་པའི་ཚུལ་གྱི་ཁྱད་པར་
དང་། །ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དཔང་དུ་གྱུར། །སྐྱོབས་པ་་་
ཤཱཀྱ་སེང་གེ་ཡིས། །ཇི་ལྟར་བདུད་ཀྱི་སྡེ་བཅོམ་པ། །དེ་བཞིན་བདག་གི་བདུད་
སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི། །ཞེས་ལན་གསུམ་གསོལ་བ་བཏབ་
པས། མགོན་པོ་ཁྱོད་ཀྱི་ཤེས་མོས་ཀྱི། །བསོད་ནམས་ཕུང་པོ་དྲི་མེད་པ། །འདི་
ནི་ཁྱོད་ཉིད་ལ་གཞོལ་ཞིང་། །ཀུན་མཁྱེན་ཁྱོད་ཀྱི་དབང་དུ་གནས། །ཁྱོད་ཀྱི་་་་
བཀའ་ནི་གང་གསོལ་བ། །དེ་ནི་བདག་གིས་བྱེད་པར་བརྩོན། །ཞེས་གསུངས་་་
ཤིང་གནང་བ་སྦྱིན་པ་དེ་ཉིད་དུ་ཐིམ་པར་གྱུར། ལག་པ་རྡོ་རྗེ་ན་སྡོམ་བཅིངས་པ་
ས་ལ་རེག་ནས། ཨོཾ་བཛྲ་བྷ་ཝ་ཧཱུཾ། ཞེས་ལན་གསུམ་བརྗོད། རྡོ་རྗེ་བསྡམས་པ་
ལས་བྱུང་བའི་ཧཱུཾ་ཡིག་འོད་ཟེར་འབར་བ་འཕྲོས་པས། དབང་ཆེན་གྱི་བར་རྡོ་་་་
རྗེར་བྱས་པར་གྱུར། ཨོཾ་བཛྲ་ཌི་ཏི། ཞེས་ལན་གསུམ་བརྗོད་ལ་བྱིན་གྱིས་་་་
བརླབ་པར་བྱའོ། །
གཉིས་པ་ལ་ལས་ཐིག་གདབ་པ། ལྷ་གནས་བྱ་བ། གསོལ་བ་གདབ་པའོ། །
དང་པོ་ནི། མཚན་ཉིད་ལྡན་པའི་ཐིག་སྐུད་དྲི་བཟང་ལ་སོགས་པས་བགོས་
པ། རིན་པོ་ཆེ་ལ་སོགས་པའི་སྣོད་དུ་བཞག་སྟེ། ཐིག་སྐུད་ཀྱི་ནང་གི་མཐའ་་་་
གཉིས་དང་དབུས་ཨོ་ཨཱཉྩཧཱུྃ་གིས་མཚན་པར་གྱུར་པར་བསམ། ། རང་གཙོ་བོ་རྣལ་
འབྱོར་དང་ལྡན་པས། ཁཎྜ་རོ་ཧིས་སངས། སྭ་བྷ་ཝས། ཐིག་སྐུད་སྟོང་པ་ཉིད་
• 432 •



དུ་གྱུར། སྟོང་པའི་ངང་ལས་པཾ་ལས་གྲི་གུག་པཾ་གྱིས་མཚན་པ་ལས་ཁཎྜ་རོ་ཧི་་་་་
དམར་མོ་ཞལ་གཅིག་ཕྱག་བཞིའི་གཡས་གྲི་གུག་དང་ཌ་མ་རུ། གཡོན་ཐོད་པ་་་་
དང་ཁ་ཊཾ་ག་འཛིན་ཅིང་གཡས་བརྐྱང་ནས་བཞུགས་པར་གྱུར། ཕོ། རང་འདྲའི་
ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། ཛཧཱུྃ་བཾ་ཧོ༔ ཡེ་ཤེས་པ་དང་་་་
གཉིས་སུ་མེད་པར་གྱུར། དེ་བཞིན་གཤེགས་པ་ཐམས་ཅད་ཀྱི་དབང་བསྐུར། །
རིན་འབྱུང་གིས་དབུ་བརྒྱན་པར་གྱུར། ཨོཾ་ཨརྒ་ཨཱཿཧཱུྃ་ནས། ཤཔྟའི་བར་གྱིས་་་་
མཆོད། གོས་དཀར་མོ་ཀྲ་མེ་མེ་ཡི་ཁམས། ཆོས་རྗེས་དྲན་པའི་ངོ་བོ་ཉིད། །
པདྨའི་རིགས་དང་མཁའ་འགྲོ་ཡུམ། །དུམ་སྐྱེས་མ་ལ་ཕྱག་འཚལ་ལོ། །ཞེས་པས་་
བསྟོད། ཁཎྜ་རོ་ཧིས་བསྲུང་། མིག་གཡས་པ་མ་ལས་ཉི་མ། གཡོན་པ་ཊ་ལས་་
འོད་ཟེར་སེར་པོ་ཅན་དུ་གྱུར། བཛྲ་ཌིཏྟི་མ་ཊ། ཞེས་པས་བརྟན་པར་བྱས་ལ།
ལས་ཐམས་ཅད་པ་འདས་པའི་བདུད་རྩི་ལྔའི་ཆུ་དང་ཡུངས་དཀར་དང་། དྲི་་་་
ཆུས་གཏོར་ལས་རྡོ་རྗེ་དང་བཅས་པའི་ལག་པས་རེག་སྟེ། ཨོཾ་བཛྲ་ས་མ་ཡ་སུ་ཏྲ་་
མ་ཏི་ཀྲ་མ་ཧཱུྃ། ཞེས་བཟླས་ནས། ཨོཾ་ཨཱཧཱུྃ་ཕཊ་སྭཱ་ཧཱ། ཞེས་བརྒྱ་རྩ་བརྒྱད་་་་་
བཟླས་ཏེ་ལྷ་གནས་བྱའོ། །དེ་ནས་ཐིག་སྐུད་ཁྲག་ཆེན་གྱིས་བྱུགས། རང་བྱུང་གི་
མེ་ཏོག་དང་བདུད་རྩི་ལྔ་དང་། ཙནྡན་དཀར་པོས་བྱས་པའི་ཐིག་ཚལ་གྱིས་་་་
སྤངས་ལ་ཐིག་གདབ་པ་བརྩམས་པར་བྱའོ། དེ་ཡང་འཕྲེང་བ་ལྟར་བྱས་ན་དང་་
པོར་ཤར་སོགས་ཕྱོགས་ཀྱི་ཐིག་ལེའི་སྟེང་ནས། སྲད་བུ་བཟུང་ལ་མཎྜལ་བཞིན། །
ཉ་ཡི་མགོ་དང་མཇུག་མའི་མཐར། །ཚངས་ཐིག་དང་ནི་ཟུར་ཐིག་གདབ། །ཅེས་
གསུངས་པ་ལྟར། དཀྱིལ་འཁོར་ཆེ་ཆུང་ཇི་ཙམ་བྱེད་པའི་དབང་དུ་བྱས་པའི་ཐིག་
སྐུད་འཚམ་པ་གཅིག་གིས་དབུས་སུ་ཟླུམ་པོ་གཅིག་སྐོར། དེའི་ཕྱོགས་མཚམས་་་
ཅུང་ཟད་ཀྱང་མ་མཆིས་པའི་ཕྱོགས་བཞིར་ཟླུམ་པོའི་རི་མོའི་སྟེང་དུ། ཐིག་ལེའམ་
མཚན་མ་བཞི་བྱའོ། །དེ་ནས་ཟླུམ་པོ་སྔ་མས་བསྐོར་བ་ལས་རིང་བའི་ཐིག་སྐུད་་་
• 33 •



གཅིག་གིས་ཕྱོགས་བཞིའི་མཚན་མའི་སྟེང་ནས་བསྐོར་བས་ཟླུམ་པོ་བཞིར་འགྱུར་ལ།
དེའི་ཕྱོགས་མཚམས་ཉའི་མགོ་དང་མཇུག་མའི་མཐར་ཚངས་ཐིག་དང་ཟུར་ཐིག་་
གདབ་པར་བྱའོ། །དེ་ལ་ཐིག་འདེབས་པའི་རིམ་པ་འདི་ཡིན་ནོ། །དང་པོར་་་་་
དཀྱིལ་འཁོར་གྱི་སར་དྲི་ཆུས་བྱུགས་ཤིང་བྱི་དོར་ལེགས་པར་བྱས་ཏེ། ཟླུམ་པོ་ལྔ་
བསྐོར་ཟིན་པ་ན། སློབ་དཔོན་སྒྲུབ་གྲོགས་དང་བཅས་པས་ལེགས་པར་སྒྲུབ་པའི་
ཐིག་སྐུད་དང་། རྡོ་རྗེ་དྲིལ་བུ་འཛིན་པས་དཀྱིལ་འཁོར་གྱི་སར་འགྲེངས་ཏེ། །
ནམ་མཁར་གནས་པའི་ཡེ་ཤེས་ཀྱི་དཀྱིལ་འཁོར་མངོན་སུམ་དུ་གྱུར། ཤྲཱི་ཧེ་རུ་ཀ་
ཨནཾ་པྲ་ཏིཙྪ་སྭཱ་ཧཱ། ཞེས་སོགས་ཀྱི་ཉེར་སྤྱོད་རོལ་མོ་དང་བཅས་པ་དབུལ། ཆོས་
དབྱིངས་རྣམ་དག་སོགས་ཀྱིས་བསྟོད། རང་ཧེ་རུ་ཀ་དང་སློབ་མ་ཕག་མོར་གྱུར་་
པའི་མིག་གཉིས་ཛཛཉི་མ་དང་ཟླ་བ་འོད་ཟེར་སེར་པོ་ཅན་དུ་གྱུར། ཕྱོགས་ཀྱི་
དབྱེ་བ་ཐམས་ཅད་རྟོག་པས་བཏགས་པ་ཙམ་ཡིན་གྱི་དོན་དམ་པར་རང་བཞིན་་་་
མེད་པ་མཉམ་པ་ཉིད་དོ། །ཛྫཛྫཛྫ ཞེས་བརྗོད་ཅིང་ཐིག་སྐུད་ཀྱི་སྣེ་མོ་རང་གི་
ལྟེ་བའི་ཐད་ནས་སློབ་མ་ལ་གཏད། སློབ་མས་ཀྱང་ཛྫགསུམ་བརྗོད་ཅིང་དྲངས་
ནས་ལྟེ་བའི་ཐད་དུ་བཟུང༌། སློབ་དཔོན་ནུབ་དང་སློབ་མར་ཤར་དུ་གནས་པའི་
ལག་པ་ཁུ་ཚུར་དུ་མཉམ་དུ་ས་ལ་ཕབ་སྟེ། རང་རྐང་པ་གཡོན་པ་དཀྱིལ་ཀྲུང་ཕྱེད་
པ་དང་། གཡས་པ་ས་ལ་བཙུགས་ཏེ་བསྡད། སློབ་མ་དེ་ལས་བཟློག་སྟེ་བསྡད་་་
ནས། ཨོཾ་ཨཱཿཧཱུྃ་ཞེས་བརྗོད་ཅིང་། ཤར་ནུབ་ཀྱི་ཚངས་ཐིག་གདབ། དེ་ནས་་་་་
བདག་དང་སློབ་མའི་རྐང་མཐིལ་གཉིས་སུ་ཧཱུཾ་ལས་སྣ་ཚོགས་རྡོ་རྗེ་འབར་བ་རེ་རེ་
ཞེས་བརྗོད་ཅིང་། གཡོན་བསྐོར་གྱི་སློབ་དཔོན་བྱང་དང་སློབ་མ་ལྷོར་གནས་པས་
ཚངས་ཐིག་གཉིས་པ་གདབ། དེ་ནས་གཡས་བསྐོར་གྱི་སློབ་དཔོན་མེ་དང་སློབ་མ་
རླུང་དུ་གནས་པས་ཟུར་ཐིག་དང་པོ་གདབ། སློབ་དཔོན་བདེན་བྲལ་དང་སློབ་མ་
དབང་ལྡན་དུ་གནས་པས་ཟུར་ཐིག་གཉིས་པ་གདབ། དེ་ནས་སློབ་དཔོན་མེ་དང་
• 434 •



སློབ་མ་དབང་ལྡན་དུ་གནས་པས་ཤར་གྱི་རྩ་ཐིག་གདབ། སློབ་དཔོན་རླུང་དང་
སློབ་མ་བདེན་བྲལ་དུ་གནས་པས་ནུབ་ཀྱི་རྩ་ཐིག་དང་། སློབ་མ་དབང་ལྡན་དང་
སློབ་དཔོན་རླུང་དུ་གནས་པས་བྱང་གི་རྩ་ཐིག་དང་། སློབ་མ་བདེན་བྲལ་དང་་་་
སློབ་དཔོན་མེར་གནས་པས་ལྷོའི་རྩ་ཐིག་གདབ། བསྐོར་བ་འདི་ལྟར་ཐིག་ལྷག་མ་
རྣམས་ལའང་ཕྱོགས་གཡོན་བསྐོར་དང་མཚམས་གཡས་བསྐོར་དུ་འདེབས་པ་དང༌།
རྐང་པ་བྱིན་གྱིས་བརླབས་པ་དང༌། སྡོད་ལུགས་དང་ཡི་གེ་གསུམ་བརྗོད་པ་་་་་
རྣམས་བྱ་ཞིང་རྡོ་རྗེ་ཁུ་ཚུར་གྱིས་འཛིན་པ་རྒྱུན་དུ་མ་བྱུང་ན་དང་པོ་ལ་བྱ་ཞིང་་་་་
ལྷག་མ་རྣམས་ཅི་བདེར་བྱའོ། །ཐིག་སྐུད་ཆད་ན་བླ་མ་འཆི་ཞིང་། སྔར་བཤད་
པའི་ཚད་ལས་རིང་ཐུང་དུ་གྱུར་ན་བླ་མ་ནད་ཀྱིས་འདེབས་པ་དང༌། སྡོད་པའི་་་
ཕྱོགས་མཆུས་ནས་སློབ་མ་ལ་སྡུག་བསྔལ་བསྐྱེད་པར་བཤད་པས། བག་དང་ལྡན་
པས་ཐིག་སྐུད་སྒྲུབ་ཅིང་ཐིག་གདབ། མཚན་མ་ངན་ན་བཟློག་པའི་ཐབས་བྱའོ། །
ཐམས་ཅད་དུ་སློབ་མས་སློབ་དཔོན་ལ་རྒྱབ་སྟོན་པ་སྤང་ནས་གདབ་པར་བྱ་ཞིང་།
ཐིག་ལྷག་མ་འདེབས་པའི་ཚུལ་ནི་ཕྱིའི་ཐིག་ནི་ལུ་ཧི་པ་དང་འདྲ་ལ། ནང་གི་ཐིག་
ནི་དབུས་ཀྱི་དཀྱིལ་འཁོར་ཐིག་གདབ་པ། ཚངས་དང་ཟུར་ཐོག་གནས་པ་ལ། །
ཆ་ཆུང་བཞི་དང་ཆ་ཆུང་བརྒྱད། །བསྐོར་བས་ལྟེ་བ་འདབ་མ་དང་། །དེ་ནས་ཕྱི་
རུ་ཆ་ཆུང་ནི། །རེ་རེ་དོར་བའི་ཐིག་ཟླུམ་གསུམ། །བསྐོར་བས་གྲི་གུག་འཕྲེང་བ་
གསུམ། །ཞེས་པ་འདི་ངེས་པའོ། །དེ་ནས་ཕུར་བུ་དངོས་སུ་ཡོད་དམ་མེད་ན་་་་་
བསྒོམས་ལ། བསངས་སྦྱངས་ནས། སྟོང་བའི་ངང་ལས་ཧཱུྃ་ལས་བྱུང་བའི་ཕུར་བུ་
སྟེ་རྡོ་རྗེ་རྩེ་ལྔ་པ། འོག་རྡོ་རྗེ་རྩེ་གཅིག་པའི་རྣམ་པ་ཅན་དུ་གྱུར། ཨོཾ་བཛྲ་ཀི་ལི་་
ཀཱི་ལ་ཡ་སརྦ་བིགྷན་ཧཱུཾ་ཞེས་པའམ། གྷ་གྷ་སོགས་བརྒྱ་རྩ་བརྒྱད་བཟླས་ཏེ། མུད་
གྷ་ར་སོགས་བརྡུང་བའི་སྔགས་ཀྱིས་བརྡུངས་ལ། དེ་ལ་ཐིག་སྐུད་ཆ་ཆུང་གོ་དྲུག་
པ་ཉིས་ལྟབ་བྱས་ཏེ་བཏགས་ནས། ཕྱི་ནང་གི་སྐོར་ཐིག་རྣམས་བྱའོ། །དེ་ནས་་་
• 135 •



ཕུར་བུ་འོག་ནས་འབྱུང་བའི་སྔགས་དང་ཕྱག་རྒྱས་བྱུང་ལ། ཕུར་བུ་རང་གི་ལག་
གི་རྡོ་རྗེ་ལ་ཐིམ་པར་བསམ་མོ། །དེ་ལྟར་ཐིག་ཐམས་ཅད་ཐེབས་པའམ། ཐིག་་་
ཆེན་བརྒྱད་ཐེབས་པའི་སྐབས་གང་རུང་དུ་སྒོ་དབྱེ་བར་བྱས་ཏེ། དེ་ཡང་སློབ་་་་
དཔོན་གཙོ་བོའི་ང་རྒྱལ་ལ་གནས་པས། རྡོ་དྲིལ་འཛིན་ཞིང་དཀྱིལ་འཁོར་གྱི་་་་་
དབུས་སུ་སོང་ལ། ཤར་དུ་ཕྱོགས་པས་རྐང་པ་གཡས་བརྐྱང་བྱས། ལག་པ་་་་
གཉིས་རྡོ་དྲིལ་འཛིན་པའི་རྡོ་རྗེ་ཁུ་ཚུར་དགུ་གཉིས་སུ་བཞག་སྟེ། བདག་ཉིད་ཀྱི་
མིག་གཉིས་ཧི་ཧི་ལས་ཉི་མ་དང་ཟླ་བ་སེར་པོ་ཅན་གྱི་ལྷའི་སྐུ་སྒྱུ་མ་ལྟ་བུར་གྱུར།
ཧི་ཞེས་བརྗོད་དོ། །འགྱིང་བ་དང་བཅས་པས་ཐད་ཀར་བལྟ་ཞིང༌། སླར་ཡང་་་
གཡས་གཡོན་དུ་འགྱིང་བ་རེ་བྱས་ལ་ཧི་ཧི་ཞེས་བརྗོད་དེ། ཤར་སྒོའི་ཚངས་ཐིག་
གི་གཡས་གཡོན་གྱི་ཐིག་གཡས་གཡོན་གྱི་ཐིག་ཆ་ཕྲན་གཉིས་གྱིས་དྲི་བཟང་གི་ཆུས་
དབྱི་བར་བྱ་ཞིང་། ཕྱོགས་གཞན་རྣམས་སུ་ཡང་དེ་ལྟར་བྱ་སྟེ། སྒོ་ལྷག་མ་རྣམས་
དབྱི་བར་བྱ་ལ། སེམས་ཅན་ཐམས་ཅད་ཀྱི་ཐར་བའི་སྒོའི་བགེགས་སུ་གྱུར་པའི་་
སྒྲིབ་པ་རྣམས་དབྱི་བར་བྱའོ་སྙམ་པའི་མོས་པ་བྱའོ། །དེ་ནས་ལས་ཐིག་ལ་སྔར་་་
ལྟར་ཆུ་གཉིས་ཉེར་སྤྱོད་རོལ་མོ་ནང་མཆོད་དང་བཅས་པས་མཆོད་ཅིང་སྔར་ལྟར་
བསྟོད། ཨོཾ་ཨཱ༔ཧཱུྃ་བཛྲ་མུ ཐིག་སྐུད་ཀྱི་ཡེ་ཤེས་པ་གཤེགས། དམ་ཚིག་པ་རང་
ལ་ཐིམ་པར་གྱུར།
གཉིས་པ་ལྷ་གནས་བྱ་བ་ནི། བདུད་རྩི་ལྔ་དང་བཅས་པའི་དྲི་ཆུས། གཙོ་
བོའི་གནས་དང་ཕྱོགས་བཞིའི་པད་འདབ་ཀྱི་སྟེང་དུ་བྱུགས་པ་དང་གྲུ་བཞི་པ་དང་།
བུམ་པའི་གནས་བཞིར་ཟླུམ་པོ་བྱས་ལ། དེ་དག་གི་སྟེང་དུ་བདུད་རྩི་ལྔ་དང་།
དྲི་བཟང་གིས་སྦགས་པའི་མེ་ཏོག་གི་ཚོམ་བུ་ལྷ་དང་རང་གི་སྙིང་པོ་བརྗོད་ཅིང་་་་
འགོད། དེ་ནས་དཀྱིལ་འཁོར་གྱི་མཐར་ཆུ་བཞི་དང་ཉེར་སྤྱོད་ལྔ་ལྷ་གྲངས་དང་་
མཉམ་པ་གཡོན་བསྐོར་གྱིས་བཤམས་ཤིང་། རོལ་མོ་ནང་མཆོད་རྡོ་རྗེ་དྲིལ་བུ་་་་
• 436 •



སོགས་ཚོགས་པར་བྱས། བདག་བསྐྱེད་རྫོགས་པར་བསྒོམས་ནས་ཨོཾ་ཁཎྜ་རོ་ཧི་ཧཱུཾ་
ཧཱུྃ་ཕཊ། ཅེས་ནང་མཆོད་ཀྱིས་དཀྱིལ་འཁོར་ལ་བསངས། སྭ་བྷཱ་ཝ་དང་ཤུནྱ་ཏཱ་
གཉིས་ཀ་བརྗོད་ལ། དཀྱིལ་འཁོར་སྟོང་པ་ཉིད་དུ་གྱུར། སྟོང་པའི་ངང་ལས་ཡཾ་་་
ལས་རླུང་གི་དཀྱིལ་འཁོར་ཞེས་པ་ནས། མཚམས་བཞིར་ཟླ་བའི་གདན་རེ་རེ།
ཞེས་པའི་བར་མངོན་རྟོགས་བཞིན་ནོ། །དབུས་ཀྱི་ཉི་མའི་སྟེང་དུ། ཨ་ཨཱ་ཞེས་པ་
ནས། ཨོཾ་ཨཱ་སྟེ་དབྱངས་དཀར་པོ་བཅུ་དྲུག་པ་ཕྲག་གཅིག་གཡས་བསྐོར་དང་།
སླར་ཡང་ཨ་ཨཱ་ཞེས་པ་ནས། ཨོཾ་ཨཱ་སྟེ་དབྱངས་དཀར་པོ་བཅུ་དྲུག་པ་ཕྲ་གཅིག་་་
གཡོན་སྐོར་དུ་རིམ་པ་གཅིག་གིས་འཁོད། དེའི་ཕྱི་རོལ་ཏུ། ཀ་ཁ་ཞེས་པ་ནས། །
ཀྵ་སྟེ་གསལ་བྱེད་དམར་པོ་བཞི་བཅུ་པ་ཕྲག་གཅིག་གཡས་སྐོར་དང༌། སླར་ཡང་
ཀ་ཁ་ཞེས་པ་ནས། ཀྟ་སྟེ་གསལ་བྱེད་དམར་པོ་བཞི་བཅུ་པ་ཕྲག་གཅིག་གཡོན་་་་
འཁོར་དུ་རིམ་པ་གཅིག་གིས་འཁོད། དེ་རྣམས་ཡོངས་སུ་གྱུར་པ་ལས། དབྱངས་
གསལ་གྱི་ཡི་གེ་རྣམས་མེ་ལོང་ལ་གཟུགས་བརྙན་ཤར་བ་བཞིན་དུ་སྣང་བའི་དཀྱིལ་
འཁོར་དཀར་ལ་དམར་བའི་མདངས་ཅན་དུ་གྱུར། རང་གི་སྙིང་ཁ་ནས་ཧཱུྃ་ཡིག་
དཀར་ལ་དམར་བའི་མདངས་ཅན་འཕྲོས་པ་སྣ་བུག་གཡས་ནས་ཐོན་ཏེ་ཟླ་བའི་་་
དཀྱིལ་འཁོར་གྱི་སྟེང་དུ་གནས་པར་གྱུར། ཧཱུྃ་ཡིག་ལས་འོད་ཟེར་འཕྲོས་པས་་་་་
དཔལ་འཁོར་ལོ་བདེ་མཆོག་ཡེ་ཤེས་པའི་དཀྱིལ་འཁོར་རྟེན་དང་བརྟེན་པར་་་་་
བཅས་པ་སྤྱན་དྲངས། ཧཱུྃ་ལ་ཐིམ། ཟླ་བ་ཧཱུྃ་དང་བཅས་པ་ཡོངས་སུ་གྱུར་པ་ལས་
དཔལ་འཁོར་ལོ་བདེ་མཆོག་སྐུ་མདོག་སྔོན་པོ་ཞལ་བཞི་པ་ཞེས་པ་ནས། མཚམས་
བཞིར་བུམ་པའི་སྟེང་ཐོད་པ་བདུད་རྩིས་གང་བ་རེ། ཞེས་པའི་བར་མངོན་རྟོགས་
བཞིན་ནོ། །ཕོ། སྔར་ནམ་མཁར་བཏེགས་པའི་དཀྱིལ་འཁོར་སྤྱན་དྲངས། ཤེ་་
ཧེ་རུ་ཀ་ཨནཾ་པྲ་ཏིཙྪ་སྭཱ་ཧཱ། ནས། ཆུ་གཉིས་ཉེར་སྤྱོད་རོལ་མོ་དང་བཅས་པས་་་་
མཆོད། བཛྲ་ཨཾ་ཀུ་ཤ་ཛ བཛྲ་པཱ་ཤ་ཧཱུྃ། བཛྲ་ཕོ་ཊ་པཾ། བཛྲ་གྷཎྜ་ཧོ། རང་
• 437 ，



རང་གི་དམ་ཚིག་པ་དང་གཉིས་སུ་མེད་པར་གྱུར། ཕོ། ཡེ་ཤེས་ཀྱི་དཀྱིལ་འཁོར་
རྟེན་དང་བརྟེན་པར་བཅས་པ་དང་། དབང་གི་ལྷ་རྣམས་སྤྱན་དྲངས་གོང་ལྟར་
མཆོད། བཛྲ་ཨཾ་ཀུ་ཤ་ཛསོགས་བརྗོད། ཡེ་ཤེས་པའི་རྟེན་དང་བརྟེན་པར་་་་་
བཅས་པའི་དཀྱིལ་འཁོར་དང་། དམ་ཚིག་པའི་རྟེན་དང་བརྟེན་པར་བཅས་པའི་
དཀྱིལ་འཁོར་གཉིས་སུ་མེད་པར་གྱུར། དབང་གི་ལྷ་ལའང་གོང་ལྟར་མཆོད། དེ་
བཞིན་གཤེགས་པ་ཐམས་ཅད་ཀྱི་མངོན་པར་དབང་བསྐུར་དུ་གསོལ། ཞེས་པ་་་
ནས། གཟུགས་ཅན་མ་ལ་རིན་ཆེན་འབྱུང་གནས་ཀྱི་དབུ་རྒྱན་པར་གྱུར། ཞེས་་
པའི་བར་མངོན་རྟོགས་བཞིན་ནོ། །དེ་ནས་མཆོད་པ་རྣམས་བསངས་སྦྱངས་་་་་
བསྐྱེད་ནས་བྱིན་གྱིས་བརླབས་ཏེ། ལྷ་རང་རང་གི་སྔགས་ཀྱི་མཐར་མཆོད་སྔགས་
སྦྱར་ནས་སྔགས་དང་ཕྱག་རྒྱ་རྣམས་ཀྱི་ཉེར་སྤྱོད་རོལ་མོའི་མཆོད་པ། ལྷ་གྲངས་་་
མཉམ་པ་དབུལ་ཞིང་། ནང་མཆོད། བསངས་མཆོད་རྐང་བརྒྱད་ཀྱི་བསྟོད་པ་་་
རྣམས་བྱས་པའི། འཇིག་རྟེན་དང་འཇིག་རྟེན་ལས་འདས་པའི་གཏོར་མ་གཉིས་
མངོན་རྟོགས་ལྟར་དབུལ་བར་བྱའོ། ། །
གསུམ་པ་གསོལ་བ་གདབ་པ་ནི། སྤོས་དང་བཅས་པའི་རྡོ་རྗེ་དྲིལ་བུ་འཛིན་
པས། པུས་མོ་བཙུགས་པ་སོགས་སྤྱོད་ལམ་སྔར་ལྟར་བྱས་ཏེ། བདག་ཉིད་ཀྱི་ལྕེ་
ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་ཧཱུཾ་གིས་མཚན་པར་གྱུར། ཧེ་རུ་ཀ་དཔལ་་་་་
བཅོམ་ལྡན་འདས། རིག་སྔགས་རྒྱལ་ལ་ཕྱག་འཚལ་ལོ། །ཐུགས་རྗེའི་བདག་ཉིད་
ཅན་རྣམས་ཀྱི། །དཀྱིལ་འཁོར་བདག་གིས་བྲི་བར་བྱ། །སློབ་མ་རྣམས་ལ་བརྩེ་བ་
དང་། །ཁྱོད་ལ་མཆོད་པ་བྱ་བའི་ཕྱིར། །བཅོམ་ལྡན་བདག་ནི་གུས་པ་ལ། །དེ་་
ནི་གནང་བ་མཛད་པར་རིགས། །འགྲོ་བ་འཁོར་ལོའི་དོན་མཛད་པའི། །སངས་
རྒྱས་བདག་ལ་དགོངས་སུ་གསོལ། །བྱང་ཆུབ་སེམས་དཔའ་དགྲ་བཅོམ་དང་། །
གང་གཞན་གསང་སྔགས་ལྷ་རྣམས་དང༌། །ལྷ་དང་འཇིག་རྟེན་སྐྱོང་བ་དང་། །
，138 ，



གང་ཡང་འབྱུང་པོ་མཐུ་ཆེན་དང་། །སེམས་ཅན་བསྟན་ལ་དགའ་བ་རྣམས། །ཤ་
དང་རྡོ་རྗེའི་སྤྱན་མངའ་བ། །བདག་ལ་དགོངས་པར་མཛད་དུ་གསོལ། །བདག་
མིང་འདི་ཞེས་བགྱི་བ་ཡིས། །ཧེ་རུ་ཀ་འབྱུང་སྐྱེ་བོ་ནི། །ཡོ་བྱད་ཅི་འབྱོར་པས་བྲི་
ན། །དེང་བདག་སློབ་མར་བཅས་པ་ལ། །ཐུགས་ནི་བརྩེ་བར་དགོངས་ནས་སུ། །
ཚོགས་པ་ཐམས་ཅད་དཀྱིལ་འཁོར་དུ། །བྱིན་གྱིས་བརླབ་པར་མཛད་དུ་གསོལ།
ཞེས་ལན་གསུམ་གསོལ་བ་བཏབ་པས། དགྱེས་བཞིན་དུ་གནང་བ་བྱིན་པར་གྱུར།
ཞེས་བརྗོད་ཅིང་བསམ། དེ་ནས་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་ལས་་་་
འོད་ཟེར་ཕྱོགས་བཅུར་འཕྲོས་པས། འོག་ཐམས་ཅད་རྡོ་རྗེའི་ས་གཞི་ཕྱོགས་་་་་
མཚམས་ཐམས་ཅད་རྡོ་རྗེའི་རྭ་བ། སྟེང་དུ་རྡོ་རྗེའི་གུར་དང་བླ་རེ། ཕྱིའི་ཕྱོགས་
མཚམས་ཐམས་ཅད་རྡོ་རྗེ་རྩེ་གཅིག་པའི་རྣམ་པ་ཅན་གྱི་མདའི་དྲ་བ་དང་རྡོ་རྗེའི་
མེ་རབ་ཏུ་འབར་བས་མཚམས་མེད་པར་འཁྲིགས་པར་གྱུར། ༀ་མེ་དྷི་ནི་སོགས་་
སྔགས་དྲུག་བརྗོད་ལ་བྱིན་གྱིས་བརླབ་བོ། །
གསུམ་པ་བུམ་པ་ལྷ་གནས་ནི། བུམ་པ་བསྡུས་ན་རྣམ་རྒྱལ་དང་ལས་བུམ་་་་
གཉིས་སུ་བྱེད་པས། བུམ་པ་རྩ་བ་ནས་མ་འབྱར་ཞིང་། ནག་ནོག་མེད་པ་ལ་་་་་
ཚད་དང་ལྡན་པའི་མཚན་ཉིད་ཚང་བ་དྲི་བཟང་དང་བཅས་པའི་ས་དཀར་གྱིས་་་
བྱུགས་པ། རྣམ་རྒྱལ་བུམ་པ་ལ་རྡོ་རྗེ་དང་གྲི་གུག་གིས་མཚན་པ། ལས་བུམ་ལ་་
གྲི་གུག་མཚན་མ་རྣམས་འདོགས་པའམ་བྲི་བ་གང་རུང་བྱ། རས་ཟུང་གིས་སྒྲོག་་
གསུམ་པའི་ཚུལ་གྱིས་བཅིངས། ཧཱུྃ་ལན་བདུན་བཟླས་པའི་སྲད་བུ་མདུན་གྱིས།
ཨོཾ་བཛྲ་ཤི་ཁ་རེ་ཏུ་ཊ་མ་ཊ་དི་ཤཾ་བནྡྷ་ཧཱུྃ། བཟླས་ཤིང་གུ་གུལ་གྱིས་བདུག ལས་
ཐམས་ཅད་བཟླས་པའི་ཡུངས་དཀར་གྱིས་བགེགས་བསྐྲད། རྟ་བོང་སོགས་ཀྱིས་མ་
བསྒྲོད་ཅིང་། སྲོག་ཆགས་མེད་པའི་ཆུ་གཙང་མ་དྲི་བཟང་བསྲེས་པས་རན་པར་
དག དེ་དག་གི་ནང་དུ་རིན་པོ་ཆེ་ལྔ། དྲི་ལྔ། སྨན་ལྔ། འབྲུ་ལྔ་རྣམས་ཞུགས།
• |39 •



རྣམ་རྒྱལ་གྱི་བུམ་སྟེང་དུ་ཧཱུཾ། སྔགས་པའི་དུང་ཆོས་སམ་ཐོད་པ་བདུད་རྩི་ལྔ་དང་
བཅས་པའི་དྲི་བཟང་གི་ཆུས་བཀང་བའི་སྟེང་དུ། རྡོ་རྗེ་མེ་ཏོག་གི་འཕྲེང་བའི་་་
དབུས་སུ་བཅིངས་པ་བཞག ཤིང་ལོ་གསར་བས་ཁ་བརྒྱན་པའི་རྣམ་རྒྱལ་ཁ་ཚུར་
བལྟ་བའི་གཡས་དང་ལས་བུམ་གཡོན་དུ་བཞག་སྟེ་བསྒྲུབ་བོ། །དེ་ཡང་བུམ་པ་
རྣམས་ལ་ནང་མཆོད་ཀྱིས་བསངས་ཏེ། ཨོཾ་ཁཎྜ་རོ་ཧི་དང་། ཤུ་༔ ཏ་བརྗོད་ལ་་
བུམ་པ་རྣམས་སྟོང་པ་ཉིད་དུ་གྱུར། སྟོང་པའི་ངང་ལས་པཾ་བཾ་ལས་བྱུང་བའི་རིན་
པོ་ཆེའི་བུམ་པ་དཀར་པོ་ལྟོ་བ་ཆེ་བ་མགྲིན་པ་རིང་བ་མཆུ་འཕྱང་བ་ལ་སོགས་པའི་
མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏསྟེ་ཏསྟེ་མ་ཧ་ཏསྟེ་སྭཱ་ཧཱ། ལྷའི་
ཆུ་གྷཾ་ག་དང་། བུམ་པའི་ཆུ་དབྱེར་མི་ཕྱེད་པར་གྱུར། རྣམ་རྒྱལ་བུམ་པའི་ནང་
དུ་སྣ་ཚོགས་པདྨ་འདབ་མ་བརྒྱད་པའི་དབུས་སུ་མཚན་སོ་གཉིས་ཀྱི་ངོ་བོ། ཨ་ཨཱ།
ཞེས་པ་ནས། ཨོཾ་ཨཱ་དབྱངས་དཀར་པོ་བཅུ་དྲུག་པ་ཕྲག་གཅིག་གཡས་སྐོར་དང་།
སླར་ཡང་ཨ་ཨཱ། ཞེས་པ་ནས། ཨོཾ་ཨཱ་སྟེ་དབྱངས་དཀར་པོ་བཅུ་དྲུག་པ་ཕྲག་་་་་
གཅིག་གཡོན་སྐོར་གྱི་རིམ་པ་གཅིག་གིས་འཁོད། དེའི་ཕྱི་རོལ་ཏུ་དཔེ་བྱད་བརྒྱད་
ཅུའི་ངོ་བོའི་ཀ་ཁ་ཞེས་པ་ནས། ཀླུ་སྟེ་གསལ་བྱེད་དམར་པོ་བཞི་བཅུ་པ་ཕྲག་་་་་
གཅིག་གཡས་སྐོར་དང་། སླར་ཡང་ཀ་ཁ་ཞེས་པ་ནས། ཀླུ་སྟེ་གསལ་བྱེད་དམར་་
པོ་བཞི་བཅུ་པ་ཕྲག་གཅིག་གཡོན་སྐོར་དུ་རིམ་པ་གཅིག་གིས་འཁོད། དེ་གཉིས་་་
ཡོངས་སུ་གྱུར་པ་ལས་ཟླ་བའི་དཀྱིལ་འཁོར་ཡོངས་སུ་རྫོགས་པ་དཀར་ལ་དམར་་་་
བའི་མདངས་ཅན་ལ། དབྱངས་སོ་གཉིས་དང་གསལ་བྱེད་བརྒྱད་ཅུ་གཟུགས་་་་
ཅན་ཤར་བ་བཞིན་དུ་སྣང་བའི་ཨ་ལི་དང་། ཟླ་བའི་ཁོག་དཀར་བའི་ཆ་ནི་མེ་་་་
ལོང་ལྟ་བུའི་ཡེ་ཤེས་ཀ་ལི་དང་ཟླ་བའི་ཁོག་དམར་བའི་ཆ་ནི་མཉམ་པ་ཉིད་ཀྱི་ཡེ་་
ཤེས། ཟླ་བའི་དབུས་སུ་དཀར་ལ་དམར་བའི་མདངས་ཅན་གྱི་ཧཱུྃ་ཡིག་སོ་སོར་་་་་
རྟོགས་པའི་ཡེ་ཤེས། ཧཱུྃ་ལས་ཁ་མདོག་སྣ་ལྔའི་འོད་ཟེར་འཕྲོ་བའི་རྩེ་མོ་ལས།
•4.40 •



འཁོར་ལོ་སྡོམ་པའི་ལྷ་རྣམས་ཐོན་ཏེ། འགྲོ་བ་རྣམས་དེ་དག་གི་གོ་འཕང་ལ་་་་་
བཀོད་པ་དང་། སྔོན་ཐོག་མ་མེད་པ་ནས་སྒྲུབ་པའི་དཔའ་བོ་དང་རྣལ་འབྱོར་མ་
ལ་སོགས་པ་ཕྱོགས་བཅུའི་ཞིང་ཁམས་ན་བཞུགས་པ་རྣམས་ལྷན་ཅིག་སྤྱན་དྲངས་
ཏེ། མཉམ་པར་སྦྱོར་བ་སྔོན་དུ་འགྲོ་བས་བཞུ་བར་གྱུར་ཏེ། ཧཱུྃ་ཡིག་གི་ནཱ་ད་ལ་
ཐིམ། ཧཱུྃ་ཡིག་ལྷན་སྐྱེས་ཀྱི་དགའ་བའི་རང་བཞིན་ཅན་དུ་གྱུར་པ་ནི་བྱ་བ་འགྲུབ་
པའི་ཡེ་ཤེས། ཟླ་བ་དབྱངས་གསལ་ཧཱུྃ་དང་བཅས་པ་ཡོངས་སུ་གྱུར་པ་ལས་་་་་
གདན་རྣམས་དང༌། ལྷ་ལྔ་གྲུབ་པ་ནི། བུམ་པའི་ནང་གི་ཕྱོགས་བཞིར་རོ་་་་
སྟེང་དུ་ཟླ་བའི་གདན་དང་། མཚམས་བཞིར་ཟླ་བའི་གདན་རེ་རེ། དབུས་ཀྱི་ཉི་
མའི་གདན་ལ་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མཐིང་ག་ཞེས་པ་ནས།
བདུད་རྩིས་གང་བ་རེ་རེའམ། །ཞེས་པའི་བར་མངོན་རྟོགས་བཞིན་ནོ། །རྣམ་་་
རྒྱལ་བུམ་པའི་མཚན་མའི་གནས་སུ། སྣ་ཚོགས་པདྨ་དང་ཉི་མའི་གདན་གྱི་སྟེང་་
དུ་ཧཱུྃ་ཁཾ་ལས་རྡོ་རྗེ་གྲི་གུག་ཧཱུྃ་ཁཾ་གྱིས་མཚན་པ་ཡོངས་སུ་གྱུར་པ་ལས་དཔལ་ཧེ་རུ་
ཀ་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་རྡོ་རྗེ་དང་དྲིལ་བུ་འཛིན་པས་ཡུམ་
ལ་འཁྱུད་པ། ཡུམ་རྡོ་རྗེ་ཕག་མོ་སྐུ་མདོག་དམར་མོ་ཞལ་གཅིག་ཕྱག་གཉིས་་་་་
གཡོན་ཐོད་ཁྲག་འཛིན་པས་ཡབ་ཀྱི་མགུལ་པ་ནས་འཁྱུད་པ། གཡས་གྲི་གུག་དང་
བཅས་པའི་སྡིགས་མཛུབ་མཛད་པ། ལས་བུམ་གྱི་ནང་དང་མཚན་མའི་དབུས་སུ་
རོའི་གདན་གྱི་སྟེང་དུ་ཟླ་བའི་གདན་རེ་རེ། དེ་གཉིས་ཀྱི་སྟེང་དུ་པཾ་པཾ་ལས་གྲི་་་་
གུག་པཾ་གྱིས་མཚན་པ་གཉིས་ཡོངས་སུ་གྱུར་པ་ལས། དུ་སྐྱེས་མ་གཉིས་སུ་གྱུར་པ་
ནི། སྐུ་མདོག་དམར་མོ་ཞལ་གཅིག་ཕྱག་བཞིའི་གཡས་གཉིས་ན་གྲི་གུག་དང་ཊ་
མ་རུ་གཡོན་གཉིས་ན་ཐོད་པ་དང་ཁ་ཊཾ་ག་འཛིན་པ། གཡས་བརྐྱངས་ཀྱིས་་་་་
བཞུགས་པར་གྱུར། ཞེས་པ་ནས། གཟུགས་ཅན་མ་ལ་རིན་འབྱུང་གི་དབུ་བརྒྱན་
ཞེས་པའི་བར་ལྷ་སྟ་གོན་བཞིན་ནོ། །ལས་བུམ་གྱི་དུང་སྐྱེས་མ་གཉིས་ལ་འོ་་་་



དཔག་མེད་ཀྱི་དབུ་བརྒྱན་པར་གྱུར། དེ་ནས་ཧཱུྃ་ཞེས་བརྗོད་ཅིང་། རྡོ་རྗེ་ལ་་་་་
བཏགས་པའི་མེ་ཏོག་གི་འཕྲེང་བ་ནས། གཡོན་པའི་ཁུ་ཚུར་གྱིས་བཟུང་། གཡས་
པས་འཕྲེང་བ་བགྲང་ཞིང་བཟླས་པ་བྱ་སྟེ། དུང་ཆོས་ཀྱི་ཆུ་ལ་དམིགས་ནས། ཨོ་
བཛྲ་ཨ་མྲྀ་ཏ་ཨུ་ཏ་ཀ་ཧཱུྃ་ཞེས་དང་། ཨོཾ་ཨཱཿཧཱུྃ་ལན་བདུན་བཟླས་ལ་དུང་ཆོས་ཀྱི་
ཆུ་ཡེ་ཤེས་ཀྱི་བདུད་རྩིར་གྱུར་རོ། བྱས་པའི། རྡོ་རྗེའི་རྡུལ་ཕྲ་རབ་ཀྱི་རང་བཞིན་
དུ་གྱུར། སྔགས་ཀྱི་འོད་ཟེར་གྱིས་ཕྱོགས་བཅུའི་སངས་རྒྱས་དང་བྱང་སེམས་་་་་
ཐམས་ཅད་ཀྱི་ཡེ་ཤེས་ཀྱི་བདུད་རྩི་བཀུག་ནས་བུམ་པའི་ཆུ་ལ་ཐིམ་པར་གྱུར། །
ཞེས་བརྗོད་ཅིང་བསམ་ནས། གཙོ་བོ་ཡབ་ཡུམ་གྱི་སྙིང་པོ་དང་ཉེ་སྙིང་བརྒྱ་རྩ་་་
བརྒྱད་དང༌། ལྷ་གཞན་རྣམས་ཀྱི་སྙིང་པོ་བརྒྱ་རྩ་བརྒྱད་དང༌། ཉེར་གཅིག་རེ་་་་
བཟླས་བུམ་པའི་ཆུ་ལ་ཨུད་ད་ཀ་བརྒྱ་རྩ་བརྒྱད་དང་། ལས་བུམ་ལ་ཞལ་བཞི་པའི་
སྔགས་དང་། དུ་སྐྱེས་མའི་སྔགས་དང་། བུམ་པ་གཉིས་ཀ་ལ་ཐུན་མོང་དུ། ཨོ་
སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྃ། ཞེ་ཅི་མང་བཟླས་སོ། །དེ་ནས་་་
ཨོ་ཧཱིཧ་ན་ཧཱུྃ་ཧཱུྃ་ཕཊ། ཅེས་པ་དང་། ཧཱུྃ་ལན་བདུན་གྱིས་བུམ་པ་རྣམས་སུ་དུང་
ཆོས་ཀྱི་མཆོད་ཡོན་དབུལ། དེ་ནས་ཨོཾ་ཁཎྜ་རོ་ཧི་ཧཱུཾ་ཧཱུཾ་ཕཊ། ཅེས་བཟླས་ཤིང༌།
བུམ་པ་རྣམས་སུ་མེ་ཏོག་དཀར་པོ་གསུམ་གསུམ་ཞུགས། དེ་ནས་ལས་བུམ་ནས།
དེ་ཉིད་ཀྱི་ཁ་རྒྱན་གྱི་ཡལ་འདབ་ཀྱིས་ཆུ་བླངས་ཏེ་གཏོར་ནས། ཇི་སྲིད་དཀྱིལ་་་
འཁོར་ཆེན་པོའི་བྱ་བ་མ་རྫོགས་ཀྱི་བར་དུ་བགེགས་རྣམ་པར་བཟློག་པའི་འཕྲིན་་་
ལས་མཛོད་ཅིག ཅེས་བརྗོད། དེ་ནས་མེ་ཏོག་ནས་རོལ་མོའི་བར་གྱིས་མཆོད། །
གཏོར་མ་སྒྲུབ་ཐབས་ལྟར་བྱིན་གྱིས་བརླབས་ཏེ་ཕུལ། ལག་པས་བུམ་པ་ལ་རེག་་
སྟེ་བསྟོད་པས་བསྟོད་ཅིང་དྲིལ་བུ་དཀྲོལ། དེ་ནས་བུམ་པའི་ལྷ་རྣམས་ཆགས་པ་
ཆེན་པོའི་མེ་ངག་བཞུ་སྟེ་བྱང་ཆུབ་སེམས་ཀྱི་ངོ་བོར་བུམ་པའི་ཆུ་དང་རོ་གཅིག་ཏུ་
གྱུར། མཚན་མའི་ལྷ་རྣམས་ཀྱང་བཞུ་སྟེ། ལྷ་རང་རང་གི་ཕྱག་མཚན་ས་བོན་གྱི་
• 42 •



རྣམ་པར་གནས་པར་གྱུར། བུམ་པའི་བསྒོམས་བཟླས་དང་མཆོད་པ་ནི། ཉིན་རེ་
བཞིན་ཐུན་གསུམ་མམ་གཅིག་ཏུ་བྱའོ། །
བཞི་པ་སློབ་མ་ལྷ་གནས་ནི། ལོ་ཨི་པ་ལས་ཇི་ལྟར་བཤད་པའི་ཚུལ་གྱིས་་་
ཆོག་གོ།
གསུམ་པ་དངོས་གཞིའི་ཆོ་ག་ལ་གསུམ། ཡེ་ཐིག་གདབ་ཅིང་ཚོན་འགྱེད་པ།
བུམ་པ་དགོད་ཅིང་དཀྱིལ་འཁོར་བརྒྱན་པ། བསྒྲུབ་ཅིང་མཆོད་ནས་དབང་་་་་་
བསྐུར་བའོ། །
དང་པོ་ལ་ཡེ་ཐིག་གདབ་པ། ཚོན་འགྱེད་པ་བགེགས་བཟློག་ཐབས་སོ། །
དང་པོ་ཐིག་སྐུད་ཀྱི་རྒྱུ་སྔར་དང་འདྲ་བ་ལ་དྲི་བཟང་དང་ཡུངས་དཀར་གྱི་ཕྱེ་མ་་་
བདུད་རྩི་ལྔས་ཁ་བསྒྱུར་བའི་ཐིག་སྐུད་ཚོན་སྣ་ལྔ། སློབ་དཔོན་གྱི་ལག་པ་གཡོན་
པའི་སོར་མོའི་རྩེ་མོ་ནས་མཐེ་བོའི་རྩ་བའི་བར་དུ་ནག་དཀར་སེར་དམར་ལྗང་་་་
བས་རིམ་པས་བཀོད་ལ། ཧཱུྃ་ཧཱུྃ་ཨོ་ཛི་ཁཾ། ཞེས་བརྗོད་ཅིང་། བརྐྱངས་པའི་སྣེ་་
མོ་ནས། སློབ་མས་ཀྱང་བསྔགས་དེ་དག་བརྗོད་དེ་དྲངས་ནས་བཟུང་བ་ལ།
ཐིག་སྐུད་ཀྱི་ནང་གི་མཐའ་གཉིས་དང་། དབུས་སུ་ཨོཾ་ཨཱཿཧཱུྃ་གིས་མཚན་པར་གྱུར།
ཨོཾ་ཁཎྜ་རོ་ཧིས་བསངས། སྭ་བྷ་ཝས་ཐིག་སྐུད་སྟོང་པ་ཉིད་དུ་གྱུར། སྟོང་པའི་་་
ངང་ལས་ཐིག་སྐུད་ནག་པོ། ཧཱུྃ་ལས་མི་སྐྱོད་པ་དཀར་པོ། ཧཱུྃ་ལས་རྣམ་སྣང་སེར་
པོ། ཨོཾ་ལས་རིན་འབྱུང་དམར་པོ། ཛཾ་ལས་འོད་དཔག་མེད་ལྗང་གུ། ཁཾ་ལས་་་
དོན་གྲུབ་ཀྱི་ངོ་བོར་གྱུར། ནམ་མཁར་བཞུགས་སུ་གསོལ་བའི་ཧེ་རུ་ཀ་དང་།
སྙིང་པོའི་རྣལ་འབྱོར་མ་བཞིའི་ཐུགས་ཀར། ཧཱུཾ་ཧཱུཾ་ཛི་ཁཾ་ལས་གྲུབ་པའི་ཡེ་ཤེས་ཀྱི་
ཐིག་སྐུད་འོད་ཟེར་ལྔའི་རང་བཞིན་དུ་གྱུར། ཨོཾ་ཨཱ ཨཀྵ་བྷ བཛྲ་པུ་ཏྲ་མེ་པྲ་
ཡ་ཙྪ་མ་ཧཱ་མཎྜལ་ལ་སུ་པྲ་ན་ཡ་ཧཱུྃ། ཞེས་པ་དང་། ཨཀྵ་བྷའི་གནས་སུ། ཤཱ་ཤོ་
ཏ་དང་། ཏད་ན་སཾ་བྷ་ཝ་དང་། ཨ་མྲྀ་ཏ་བྷ་ཝ་དང་། ཨ་མོ་གྷ་སིད་དྷ། ཞེས་
，4/3 •



སྦྱར་ནས། རིམ་པ་ལྟར་རིགས་ལྔ་ལ་གསོལ་བ་བཏབ་པས། མིག་གཉིས་ཛ ཛ
ལས་ཉི་མ་དང་ཟླ་བ་སེར་པོར་གྱུར། མིག་གཉིས་རྫི་མ་མྱུར་དུ་བརྡེབས་པ་དང་་་་
དུས་མཉམ་དུ། ཨོ་དིཥ་དཊྛི་ཨཾ་ཀུ་ཤ་ཛ འབར་བའི་ལྟ་སྟངས་ལྕགས་ཀྱུ་ལྟ་་་་
བུས་བཀུག་པའི་ཡེ་ཤེས་ཀྱི་ཐིག་རང་གི་ས་བོན་གྱི་ཡི་གེའི་གཟུགས་ཧེ་རུ་ཀ་ལ་་་་་་
སོགས་པ་ལྔའི་ཐུགས་ཀ་ནས་བཏང་བ་ལག་པའི་ཐིག་སྐུད་སོ་སོ་ལ་ཐིམ་པར་གྱུར།
ཨོ་ཨཱཙོ་སྐྱ། ཨ་ནུ་ག་ཏེ། སརྦ་དྷརྨ། ཕ་རཿཔྥ་ར། ཨ་ནུ་སྲ་བིཥྚ་སརྦ་དྷརྨ།
ཨཏྱཱ་ན་ཏ་ཨ་ནུ་པྲ་བཤྲཱི་སརྦ་དྷརྨ། ཨོཾ་ཨཱཿ ཧཱུྃ་ཧཱུྃ་ཧཱུྃ་ཨོཾ་ཛི་ཁཾ། ཞེས་བརྗོད་ཅིང་
ལྔ་ཚན་རེ་རེ་སྒྲིལ། དེ་ནས་ལྔ་ཚན་ལྔ་ཀ་བསྡོམས་ཏེ་བསྒྲིལ་ནས་སྣོད་གཙང་མར་
བཞག་པའི་བདུན་དུ་ལེགས་པར་བཤམས་པའི་མཆོད་པ་བསངས་སྦྱངས་བྱིན་གྱིས་
བརླབས་ནས། ཨོཾ་ཤྲཱི་ཧེ་རུ་ཀ་ཨནཾ་པྲ་ཏིཙྪ་ཧཱུྃ་སྭཱ་ཧཱ། ཞེས་སོགས་ཆུ་གཉིས་ནས་་
རོལ་མོའི་བར་ཕུལ་ལ། ཨོཾ་ཤྲཱི་ཧེ་རུ་ཀ་ཨོ་ཨཱཧཱུཾ། ཞེས་ནང་མཆོད་ཕུལ་ཏེ་དྲིལ་བུ་
འཛིན་པས། ཆོས་དབྱིངས་རྣམ་དག་སོགས་ཀྱིས་བསྟོད། ཁཎྜ་རོ་ཧིས་བསྲུངས། །
མིག་གཡས་པ་མ་ལས་ཉི་མ། ཞེས་པ་ནས། ཨོཾ་ཨཱཧཱུྃ་ཕཊ་སྭཱ་ཧཱ། ཞེས་བརྒྱ་རྩ་་
བརྒྱད་བཟླས་ཏེ་ལྷ་གནས་བྱའོ། ཞེས་པའི་ཐམས་ཅད་ལས་ཐིག་གི་སྐབས་ལྟར་་་
བྱའོ། །དེ་ནས་དཀྱིལ་འཁོར་གྱི་མཐའ་ཐམས་ཅད་དྲི་བཟང་གིས་ཆུས་བྱུགས་ཤིང་།
ཨོཾ་སརྦ་པ་ཤོ་དྷ་ནི་ཧཱུྃ་ཕཊ། ཅེས་བཟླས་ཏེ། དེ་ནས་རང་དང་སློབ་མ་དཀྱིལ་་་་
འཁོར་གྱི་ནུབ་དང་ཤར་དུ་གནས་པས་ནམ་མཁའི་དཀྱིལ་འཁོར་ལ་མཆོད་བསྟོད།
ལས་ཐིག་གི་སྐབས་ལྟར་བྱ། རང་ཧེ་རུ་ཀ་དང་སློབ་མ་ཕག་མོར་གསལ་བའི་མིག་
གཉིས། ཛཛལས་ཉི་མ་དང་ཟླ་བ་འོད་ཟེར་སེར་པོ་ཅན་དུ་གྱུར། ཛཛཛ
ཞེས་བརྗོད་ཅིང་ཐིག་སྐུད་ཀྱི་སྣེ་མོ་རང་གི་ལྟེ་བའི་ཐད་ནས་སློབ་མ་ལ་གཏད།
སློབ་མས་ཀྱང་ཛགསུམ་བརྗོད་ནས་དྲངས་ཏེ། ལྟེ་བའི་ཐད་དུ་ཁུ་ཚུར་གྱིས་་་་་
བཟུང་རང་གི་ལག་པ་གཡས་པ་རྡོ་རྗེ་དང་བཅས་པའི་མཐེ་བོང་དང་མིང་མེད་་་་



ཀྱིས་ཐིག་སྐུད་སྟེང་ནས་འོག་ཏུ་བཟུང་ལ། འོག་ཏུ་གཅུས་ནས་སྟེང་དུ་གད་་་་
ཅིང་། མཐེབ་མཛུབ་ཀྱིས་སེ་གོལ་གྱི་སྒྲ་བྱས་ལ། ཨོཾ་བཛྲ་ས་མ་ཡ་སུ་ཏྲ་མ་ཏི་པྲ་་
མ་ཡ་ཧཱུྃ། ཧཱུྃ་ཧཱུྃ་ཨོཾ་ཛི་ཁཾ། ཐིག་གི་སྒྲས། སེམས་ཅན་དོན་དུ་ཁྱེད་རྣམས་ཀྱི། །
དུས་ཡིན་དེ་ཕྱིར་འདིར་བྱོན་ཅིག །ཅེས་བསྐུལ་ནས། ནམ་མཁའ་ཁྱབ་པའི་་་་་
སངས་རྒྱས་རྣམས་བྱོན་ཏེ་ཐིག་སྐུད་ལ་ཐིམ་པར་གྱུར། ཞེས་བརྗོད་ཅིང་བསམ།
དེ་མ་ཐག་དཔོན་སློབ་གཉིས་ཀའི་ལག་པ་ས་ལ་མཉམ་དུ་ཕབ་སྟེ། ཚངས་ཐིག་་་་
དང་པོ་དུར་ཁྲོད་ཀྱི་མཐའ་བར་དུ་ས་ལ་གདབ། ཐིག་གི་སྒྲས་སངས་རྒྱས་རྣམས་
བསྐུལ་ཏེ་བྱོན་ནས་ཐིག་སྐུད་ལ་ཐིམ་ཞིང་། ངོ་བོ་ཡེ་ཤེས་ལ་རྣམ་པ་སྲད་བུ་ཁ་་་
མདོག་ལྔར་སྣང་བའི་ཐིག་སྐུད་རེ་ཆད་ནས་ལས་ཐིག་ལ་ཐིམ་པར་གྱུར། ཞེས་་་་
བརྗོད་བསམ། ཚུལ་དེ་ཁོ་ནས་ལྷོ་བྱང་གི་ཚངས་ཐིག་གདབ། ཐིག་ལྷག་མ་ནམ་
མཁའ་ལ་མི་གདབ་པར། ལས་ཐིག་ཐམས་ཅད་ཀྱི་ཐོག་ཏུ་ས་ལ་གདབ་པར་བྱ་སྟེ།
དེ་ཐམས་ཅད་རྐང་པ་བྱིན་རླབས་འདུག་སྟངས། བསྐོར་ཕྱོགས་རྣམས་ལས་ཐིག་
གི་སྐབས་སུ་བཤད་པ་ལྟར་བྱའོ། །དེ་ནས་ཐིག་སྐུད་ལ་སྔར་ལྟར་མཆོད་ཅིང་་་་་་
བསྟོད་ནས། ཐིག་སྐུད་ཀྱི་ཡེ་ཤེས་པ་ནམ་མཁའི་ཧེ་རུ་ཀ་ལ་སོགས་པ་ལྔའི་ཐུགས་
ཀར་གཤེགས་པར་གྱུར། ཞེས་བརྗོད་ཅིང་བསམ་པར་བྱས་ལ། ཐིག་སྐུད་རྙིང་པ་
མི་འགོམ་པའི་གནས་སུ་བཞག་གོ །ཡེ་ཐིག་ཐེབས་ནས་ཐིག་ལ་འགོམ་པ་དང་།
ཚོན་བྱིན་རླབས་ཅན་ལ་འགོམ་དགོས་པ་བྱུང་ན། ཨོཾ་བཛྲ་བེ་ག་ཨ་ཀྲ་མ་ཧཱུྃ།
ཞེས་ངག་ཏུ་བརྗོད་ལ་ཡིད་ཀྱི་ཡེ་ཤེས་ཀྱིས་ཐིག་ཚོན་ནམ་མཁར་གཏོགས་ལ་བྱ་་་་
ཞིང་། རྗེས་སུ་ཡབ་ཡུམ་ལ་བསྟིམ་མོ། །
གཉིས་པ་ལ་གསུམ། ཚོན་བྱིན་གྱིས་བརླབ་པ། རྟེན་གྱི་དཀྱིལ་འཁོར་བྲི་བ།
ཕྱག་རྒྱ་དགོད་པའོ།
དང་པོ་ནི། རབ་རིན་པོ་ཆེའི་བྱེ་མ། འབྲིང་འབྲས་ལ་སོགས་པའི་བྱེ་མ།
• |$ •



མཐའ་མ་སའི་ཁམས་ལ་སོགས་པ་ལས་བྱས་པའི་ཚོན་སྣ་ལྔ་མི་རུས་ཀྱི་ཕྱེ་མ་དང་་་
སྦགས་ཞིང་། སྣོད་གཙང་མར་སོ་སོར་བཞག་པའི་ནག དཀར། སེར། དམར། །
ལྗང་གུ་རྣམས་ལ་རིམ་པ་བཞིན། ཧཱུྃ་ཧཱུྃ་ཨོཾ་ཛི་ཁཾ་གྱི་ཡི་གེ་བྲིས་ཏེ་སྣོད་ལྔ་ཕྱོགས་་་་
མདོག་གི་རིམ་པ་ལྟར་བཀོད་དེ། ཁཎྜ་རོ་ཧིས་བསངས། ཤུ་ནྱ་ཏས་སྦྱངས།
རྡུལ་ཚོན་རྣམས་སྟོང་པ་ཉིད་དུ་གྱུར། སྟོང་པའི་ངང་ལས་རྡུལ་ཚོན་ནག་པོ་ཧཱུྃ་་་
ལས་མི་སྐྱོད་པ་དཀར་པོ། ཧཱུཾ་ལས་རྣམ་སྣང་སེར་པོ། ཨོཾ་ལས་རིན་འབྱུང་དམར་
པོ། ཛཾ་ལས་འོད་དཔག་མེད་ལྗང་གུ། ཁཾ་ལས་དོན་གྲུབ་ཀྱི་ངོ་བོར་གྱུར། རང་་
གི་མིག་གཉིས་ཛཛ8ལས་ཉི་མ་དང་ཟླ་བ་སེར་པོར་གྱུར། ལྟ་སྟངས་སྔར་ལྟར་བྱ་
ཞིང་། ཨོ་དི་ཏ་དིཌ་ཨཾ་ཀུ་ཤ་ཛ། འབར་བའི་ལྟ་སྟངས་ལྕགས་ཀྱུ་ལྟ་བུས་བཀུག་
པའི་ཡེ་ཤེས་ཀྱི་ཚོན་རང་རང་གི་མདོག་ཅན་གྱི་ས་བོན་གྱི་ཡི་གེ་གཟུགས་ཧེ་རུ་ཀ་་
ལ་སོགས་པ་ལྔའི་ཐུགས་ཀ་ནས་བཏང་བས། ཚོན་སོ་སོ་ལ་ཐིམ་པར་གྱུར། ཨོཾ་
བཛྲ་ཙི་ཊ ་ས་མ་ཡ་ཧཱུྃ། ཞེས་བརྒྱ་རྩ་བརྒྱད་བཟླས། འབར་བའི་ལྟ་སྟངས་ཀྱིས་་་
གཟི་བརྗིད་སྐྱེད་ཅིང་། རྡུལ་ཚོན་རྣམས་ལ་ཧི་ཡིག་བཀོད་ནས་བདེན་པ་གང་གི་
སེམས་ཅན་རྣམས་རྡུལ་ཚོན་མང་ཞིང་སངས་རྒྱས་བཅོམ་ལྡན་འདས་རྣམས་སེམས་
ཅན་ལ་ཆགས་པ་དང་རྗེས་སུ་ཆགས་པའི་བདེན་པ་དེས་རྡུལ་ཚོན་རྣམས་འབར་་་
བར་འགྱུར་ཅིག ཅེས་བདེན་པའི་བྱིན་བརླབ་བྱ་ཞིང་། རྡུལ་ཚོན་རྣམས་མང་་་
པོར་འཕེལ་བར་བསམ་མོ། །དེ་ནས་རྡུལ་ཚོན་ལ་སྔར་ཡེ་ཐིག་གི་སྐབས་ལྟར་་་་་
མཆོད་ཅིང་བསྟོད་པར་བྱའོ། ། །
གཉིས་པ་བརྟེན་གྱི་དཀྱིལ་འཁོར་བྲི་བ་ནི། སྐོར་ཐིག་གི་དུས་སུ་དབུས་ཕུར་
བུ་དངོས་སུ་བཏབ་ན། ཧཱུྃ་བཞིའི་སྔགས་ཀྱིས་ཕྱུང་ལ་ཚོན་གྱིས་བསྐང༌། བསམ་
གཏན་གྱིས་བཏབ་ན་ཚོན་གྱིས་བསྐང་བར་མོས་པ་ཆོག དེ་ནས་སློབ་དཔོན་་་་
དབུས་སུ་འདུག་སྟེ། ཁ་ཤར་དུ་བལྟས་ནས་ལག་པ་གཡས་རྡོ་རྗེ་བཟུང༌། གཡོན་
• 46 •



པས་རྡོ་རྗེ་ཁུ་ཚུར་གྱིས་ཚོན་བཟུང་སྟེ། དབང་ལྡན་ནས་བརྩམས་ཏེ། ཤར་་་་་་
རྩིགས་པ་སོར་བཅུ་གཉིས་ཀྱི་སྲིད་དྲངས་ཤིང་མཐོ་སྙོམས་པ་བཞིན་དཀར། སེར།
དམར། ལྗང་། སྔོ་བའི་རིམ་པ་བྲི་བར་བྱ་ཞིང་། དེའི་ཚེ་མཚན་མ་ངན་པ་་་་་
བཟློག་པའི་ཕྱིར་དུ་རྩིགས་པ་ལྔ་རེ་རེ་བཞིན་འབྲི་བའི་ཐོག་མར་རྡོ་རྗེ་གསོར་དྲིལ་
བུ་བསིལ་ཞིང་། དེ་ཁོ་ན་ཉིད་ཀྱི་རྟོགས་པ་དྲན་པར་བྱ་སྟེ། འདི་ནི་མེ་ལོང་དག་
པ་སྟེ། །སེམས་ཅན་ཁམས་ནི་རབ་སྒྲོལ་བྱེད། །དཔལ་ལྡན་བདེ་ཆེན་རྒྱལ་པོ་སྟེ། །
དེ་བཞིན་གཤེགས་པ་ཀུན་གྱི་གནས། །ཉེས་པ་ཀུན་ལས་རབ་བསྒྲོལ་བ། །འཁོར་
བའི་ནང་དུ་ཡང་དག་གནས། །ཨོཾ་བཛྲ་ཙི་ཀྲ་པ་ཡ་ཧཱུྃ་ཞེས་བརྗོད་དེ། ཚོན་ས་ནི་
ཕྱོགས་མདོག་ཤར་དཀར་ལྷོ་སེར་ནུབ་དམར་བྱང་ལྗང་། དབུས་སུ་སྣ་ཚོགས་་་་་
པདྨའི་ལྟེ་བ་ལྗང་གུ དེའི་ཕྱིའི་གྲི་གུག་གི་ཕྲེང་བའི་བར་གྱི་གོང་རས་ཕྱོགས་་་་་
མདོག་གྲི་གུག་གི་ཕྲེང་བ་བྲི་གཞི་སྔོན་པོ་ལ་གྲི་གུག་བྲིས། གཞན་རྣམས་ནི་ལུ་ཨི་་
པ་དང་ཁྱད་པར་མེད་དོ། །
གསུམ་པ་ཕྱག་རྒྱ་འགོད་པ་ནི། སྔོན་བརྗོད་ལས། ཡི་གེའི་དཀྱིལ་འཁོར་་་
དང་པོ་སྟེ། །གཉིས་པ་མཚན་མའི་དཀྱིལ་འཁོར་ཡིན། །ལག་པའི་ཕྱག་རྒྱ་གསུམ་
པ་ཡིན། །གཟུགས་གཞན་དགོད་པ་བཞི་པའོ། །མེ་ཏོག་དགྲམ་པ་ལྔ་པ་སྟེ། །
དྲུག་པ་མཚོན་གྱི་དཀྱིལ་འཁོར་རོ། །ཞེས་གསུངས་པ་ལས། འདིར་ཕྱག་མཚན་་
དགོད་པར་བཤད་པར་བྱ་སྟེ། དབུས་སུ་རྡོ་རྗེ་སྔོན་པོ་དང་གྲི་གུག པདྨའི་་་་
ཕྱོགས་བཞིར་གྲི་གུག་དང་མཚམས་བཞིར་བུམ་པའི་སྟེང་དུ་ཐོད་པ་བདུད་རྩིས་་་
བཀང་བ་བཀོད་དོ། །དེ་ནས་སློབ་དཔོན་གྱིས་རྡོ་རྗེ་གསོར་དྲིལ་བུ་དཀྲོལ་ནས་་་་
དཀྱིལ་འཁོར་ལ་ལན་གསུམ་བསྐོར་ཏེ་ཆད་ལྷག་བརྟག་ནས་ཆད་པ་འབྲི། ལྷག་པ་
དབྱི། མ་ཚོགས་པ་རྣམས་ཡི་གེ་བརྒྱ་པ་བརྗོད་དེ་ཉེས་པ་སྦྱངས། ཚོན་འཐོར་བ་
རྣམས་རས་ལ་སོགས་པས་དབྱི་ཞིང་དཀྱིལ་འཁོར་མཐའ་དྲི་བཟང་གིས་བྱུགས་ཏེ།
• 147 •



ཚོན་ལྷག་མ་ལ་ཡེ་ཐིག་གི་སྐབས་ལྟར་མཆོད་ཅིང་བསྟོད། ཨོཾ་ཨཱཿཧཱུྃ་བཛྲ་མུ
རྡུལ་ཚོན་གྱི་ཡེ་ཤེས་པ་ནམ་མཁར་བཞུགས་པའི་ཧེ་རུ་ཀ་ལ་སོགས་ལྔའི་ཐུགས་་་་
ཀར་གཤེགས་པར་གྱུར་པར་མོས་པ་བྱས་ལ་ཚོན་ལྷག་མ་ཇི་ལྟར་བར་བཞག་གོ ། །
གསུམ་པ་བགེགས་བཟློག་པའི་ཐབས་ནི། རྡོ་རྗེ་ཆེན་པོའི་ལམ་གྱི་རིམ་པར་
གསུངས་པ་ལས་ཤེས་པར་བྱའོ། །
གཉིས་པ་བུམ་པ་དགོད་ཅིང་དཀྱིལ་འཁོར་བརྒྱན་པ་ནི། སྔར་ལྷ་གནས་་་
བྱས་པའི་བུམ་པ་རྣམས་སྤོས་ཀྱི་སྣ་དྲངས་ཤིང་རོལ་མོ་སྣ་ཚོགས་པ་དང་བཅས་ཏེ་
དཀྱིལ་འཁོར་ལ་ལན་གསུམ་གཡོན་དུ་བསྐོར་ལ། རྣམ་རྒྱལ་ཁ་ནང་ལྟའི་སྒོའི་་་་་
གཡས་དང༌། ལས་བུམ་གཡོན་དུ་དགོད། མཆོད་པའི་ཡོ་བྱད་གདུགས་དང་རྒྱལ་
མཚན་དང་། བ་དན་དང་། དྲིལ་བུ་ལ་སོགས་པའི་ཡོ་བྱད་ཐམས་ཅད་ལ་ཧཱུྃ་་་་
དང་། གཙོ་བོའི་སྔགས་བཟླས་ཤིང་། ཨོཾ་བཛྲ་སྤ་ར་ཎ་ཁཾ་ཞེས་བརྗོད་དེ།
གཡོན་བསྐོར་དུ་བཤམས། ནང་མཆོད་དང་། འཇིག་རྟེན་དང་འཇིག་རྟེན་ལས་
འདས་པའི་གཏོར་མ་ཤ་ལ་སོགས་པས་བརྒྱན་པ་གཉིས་དང་། ཕྱི་རོལ་པའི་་་་་
གཏོར་མ་ཆེན་པོ་གཅིག་ལ་སོགས་པ་ཡང་བཤམ་མོ།། །
གསུམ་པ་བསྒྲུབ་ཅིང་མཆོད་ནས་དབང་བསྐུར་བ་ལ་གསུམ། དཀྱིལ་འཁོར་
གྱི་བསྒྲུབ་པ། དཀྱིལ་འཁོར་མཆོད་པ། དབང་བསྐུར་བའོ། ། །
དང་པོ་ནི། བདག་ཉིད་དཀྱིལ་འཁོར་གྱི་ཤར་སྒོའི་ཕྱོགས་སུ་གཙོ་བོ་ལ་་་་་་
མངོན་དུ་ཕྱོགས་པས་འདུག་སྟེ། བདག་བསྐྱེད་རྣལ་འབྱོར་རྫོགས་པ་བཟླས་པ་་་་
དང་བཅས་པའི་མཐར་ཉེར་བསྡུ་བྱ་ཞིང་། རང་ཉིད་ཕྱག་གཉིས་པའི་ང་རྒྱལ་་་་
གྱིས་ཀུ་ཤ་སྔོ་ལྗང་རྩ་བ་དང་རྩེ་མོ་མ་ཉམས་པ་གཉིས་གཉིས་བཤམ་པ་རྣམས།
ཁཎྜ་རོ་ཧི་དང༌། ལས་བུམ་གྱི་ཆུས་བསངས་ནས། ཧཱུྃ་ལས་སྐྱེས་པའི་ཀུ་ཤ་རྣམས་
སུ་གྱུར་པར་བསམ་ལ། ཨོཾ་ཀུ་ཤ་འདི་ནི་གཙང་ཞིང་དགེ། །ཚངས་པ་ལྷ་རྣམས་་
• 48 •



དག་བྱེད་ཡིན། །དཀོན་མཆོག་གསུམ་པོ་མཉེས་བྱེད་པ། །ས་ལས་སྐྱེས་པའི་་་་་
འདབ་མའི་སྙིང་། །བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་ཤིས་
མཛད་དུ་གསོལ། །སྭཱ་ཧཱ་ཞེས་བརྗོད་ལ། ཀུ་ཤ་སྔ་མའི་རྩ་བ་ཕྱི་མའི་རྩེ་མོས་ནོན་
པ་བྱ་སྟེ། ཕྱོགས་གཡོན་སྐོར་དང༌། མཚམས་གཡས་སྐོར་དུ་དཀྱིལ་འཁོར་གྱི་་་་
མཐའ་ལ་འགོད་པར་བྱའོ། །དེ་ནས་སྦྱང་བ་བྱ་བ་ནི། གཏོར་མ་གསུམ་ཁཎྜ་རོ་་
ཧིས་བསངས། སྭ་བྷ་ཝས་སྦྱངས། ཨཱ་ཀཱ་རོ་ལན་གསུམ་གྱིས་བྱིན་གྱིས་བརླབ། །
ཨོཾ་སརྦ་བིགྷན་ན་མ་སརྦ་ཏ་ཐཱ་ག་ཏེ་བྷོ་བི་ཤྭ་མུ་ཁེ་བྷྱ སརྦ་ཏ་ད་ཁཾ་ཨུད་ག་ཏེ་སྤ་
ར་ཎ་ཨི་མཾ་ག་ག་ན་ཁཾ་གྲ་ཧ་ན་དཾ་བཱ་ལི་ཏ་ཡེ་སྭཱ་ཧཱ། ཞེས་པ་ཚར་རེ་དང༌།
གཏོར་མ་རེ་དཀྱིལ་འཁོར་ལ་ཕྱིར་བསྐོར་ལ་བཏང༌། དེ་ནས་ཆང་བུ་དང་། ཏིང་
ལོ་བསྒྲག་པ་ཆ་རེས་དཀྱིལ་འཁོར་བསྐོར་བ་དང་མཉམ་དུ་ཞལ་བཞིའི་སྔགས་རེ་་་
བརྗོད་པས་ལན་གསུམ་བྱ། དེ་ནས་དེ་དག་ཕྱི་རོལ་ཏུ་དོར་ཞིང་། རྡོ་རྗེ་གསོར་་་
དྲིལ་བུ་བསིལ་ཏེ། གང་དག་དཀྱིལ་འཁོར་ཆེན་པོ་ལ་གནས་ཤིང་བདག་དང་སློབ་
མར་བཅས་དཀྱིལ་འཁོར་དུ་འཇུག་པར་བྱེད་པ་ལ་བར་དུ་གཅོད་པའི་བགེགས་ཀྱི་
ཚོགས་ཐམས་ཅད་མཆོད་སྦྱིན་གྱི་གཏོར་མ་འདིས་ཚིམ་པར་གྱིས་ལ། གནོད་པ་་་
དང་གདུག་པའི་སེམས་ཐམས་ཅད་ཞི་ཞིང་། ཞི་བ་དང་ཕན་པའི་སེམས་དང་་་་
ལྡན་པས་རང་རང་སོ་སོའི་གནས་སུ་སོང་ཞིག་ཅེས་བརྗོད་ཅིང་། ཞལ་བཞི་པའི་
སྔགས་བཟླས་གུ་གུལ་གྱི་དུད་པ་བདུག ཡུངས་དཀར་གྱིས་བྲབ་པར་བྱའོ། །དེ་
ནས་དཀྱིལ་འཁོར་གྱི་གཟུགས་བརྙན་མེ་ལོང་ལ་ཤར་དུ་བཞུགས་ལ། ཇི་ལྟར་་་་་་
བལྟམས་པ་སོགས་ཀྱི་ཚིགས་སུ་བཅད་པ་སྔགས་དང་བཅས་པ་བརྗོད་དེ་དཀྱིལ་་་་
འཁོར་ལ་ཁྲུས་གསོལ་ལ། མ་དག་པའི་དྲི་མ་སྦྱང་ངོ༌། །དེ་ནས་དཀྱིལ་འཁོར་ལ་
ལས་བུམ་གྱིས་བསངས་ལ། ཁཎྜ་རོ་ཧི་ཧཱུཾ་ཧཱུཾ་ཕཊ་ཧེ་དཀར་པོ། རུ་དམར་པོ།
ཀ་མཐིང་ག་སྟེ། དེ་གསུམ་གྱི་དོན་རང་བཞིན་གྱི་རྒྱུ་དང་བརྗོད་པ་དང་བྲལ་བ་་་
• 49 •



དང༌། གང་དུ་ཡང་མི་གནས་པ་ཉིད་དོ། །སྭ་བྷ་ཝ་བརྗོད་ལ། དཀྱིལ་འཁོར་་་
རང་བཞིན་གྱིས་རྣམ་པར་དག་པས་བཟུང་བ་དང་འཛིན་པས་སྟོང་པའི་སྟོང་པ་་་
ཉིད་དུ་གྱུར། ཧེ་རུ་ཀ་ཞེས་པའི་ཡི་གེ་གསུམ་ཡོངས་སུ་གྱུར་པ་ལས། ཨོ་དཀར།
ཨཱདམར། ཧཱུཾ་སྔོན་པོ་གསུམ་སྟེང་ནས་སྟེང་དུ་བརྩེགས་པར་གྱུར། དེ་ལས་རིམ་
པ་བཞིན་འཁོར་ལོ་བདེ་མཆོག་གི་ལྷ་ཚོགས་རྣམས་སྤྲོས། འགྲོ་བ་ཐམས་ཅད་་་་་
འཁོར་ལོ་བདེ་མཆོག་གི་ལྷ་ཚོགས་སུ་གྱུར་ཏེ། སྙོམ་པར་ཞུགས་པས་བྱང་ཆུབ་ཀྱི་
སེམས་སུ་ཞུ་སྟེ། ཨོཾ་ཨཱཿཧཱུྃ་ལ་རིམ་པ་བཞིན་ཐིམ་ཞིང༌། ཨོ་ཡང་ཨཱལ། ཨཡང་
ཧཱུྃ་ལ། ཧཱུྃ་གི་ཞབས་ཀྱུ་ཨུ་ནི་ཧ་ལ། དེ་མགོ་བོ་ལ། དེ་ཟླ་ཚེས་ལ། དེ་ཐིག་ལེ་ལ།
དེ་ནཱ་ད་ལ་ནཱ་ད་ཡང་ཇེ་ཕྲ་ལ་སྐྲའི་རྩེ་མོ་བརྒྱ་སྟོང་གི་ཆ་ཙམ་དུ་གྱུར། ཨོཾ་ཤུ་ནྱ་ཏ་
ནས་ཀོཉཧཾ། ནཱ་ད་ཡང་མི་དམིགས་པའི་ཐམས་ཅད་སྟོང་པ་ཉིད་དུ་གྱུར། སྟོང་
པའི་ངང་ལས་ཡཾ་སྔོན་པོ་ཡོངས་སུ་གྱུར་པ་ལས་རླུང་གི་དཀྱིལ་འཁོར་སྔོན་པོ་ཞེས་
པ་ནས། དབུས་ཀྱི་ཉི་མའི་སྟེང་དུ་མཚན་པ་གཉིས་ཀྱི་ངོ་བོ། ཞེས་པའི་བར་་་་་
མངོན་རྟོགས་ལྟར་ལ། ཨ་ཨཱ8ཞེས་པ་ནས་ཟླ་བ་དབྱངས་གསལ་ཧཱུྃ་དང་བཅས་པ་
ཡོངས་སུ་གྱུར་པ་ལས། ཞེས་པའི་བར་བུམ་བསྐྱེད་ལྟར་བྱས་ནས། ཧེ་རུ་ཀ་སྔོན་
པོ་ཞེས་པ་ནས་ཐོད་པ་བདུད་རྩིས་གང་བ་རེ་རེ། ཞེས་པའི་བར་མངོན་རྟོགས་་་
བཞིན་ནོ། །ནམ་མཁར་བཏེགས་པའི་སྟ་གོན་གྱི་དཀྱིལ་འཁོར་སྤྱན་དྲངས། ཨོ་་
ཤྲཱི་ཧེ་རུ་ཀ་ཨནཾ་པྲ་ཏིཙྪ་ཧཱུྃ་སྭཱ་ཧཱ། ཞེས་སོགས་ཀྱི་ཆུ་གཉིས་ཉེར་སྤྱོད་རོལ་མོ་དང་
བཅས་པས་མཆོད། ཨོ་བཛྲ་ཨཾ་ཀུ་ཤ་ཛསོགས་བརྗོད་ཅིང་། སྟ་གོན་གྱི་དཀྱིལ་
འཁོར་རྟེན་དང་བརྟེན་པར་བཅས་པ་རང་རང་གི་དམ་ཚིག་པ་དང་གཉིས་སུ་མེད་
པར་གྱུར། ཕོ། ཡེ་ཤེས་པའི་རྟེན་དང་བརྟེན་པར་བཅས་པ་སྤྱན་དྲངས། ཁཎྜ་
རོ་ཧི་དང་། ལས་བུམ་གྱིས་ཆུས་ཕྱིར་འབྲང་གི་བགེགས་བསྐྲད། སྔར་ལྟར་མཆོད།
ཡེ་ཤེས་པའི་དཀྱིལ་འཁོར་རྟེན་དང་བརྟེན་པར་བཅས་པ་རང་དང་གཙོ་བོ་ཐ་མི་་
• 450 •



དད་པའི་སྤྱི་གཙུག་ནས་ཞུགས། སྙིང་གའི་ཆགས་པ་ཆེན་པོའི་མེས་བཞུ་བའི་བྱང་
ཆུབ་ཀྱི་སེམས་རྡོ་རྗེའི་ལམ་ནས་ཡུམ་གྱི་པདྨར་བབས་ཡོངས་སུ་གྱུར་པ་ལས་དཔལ་
འཁོར་ལོ་བདེ་མཆོག་ལྷ་ལྔ་རྟེན་དང་བརྟེན་པར་བཅས་པའི་དཀྱིལ་འཁོར་ཡོངས་
སུ་རྫོགས་པར་གྱུར་ནས་ཡུམ་གྱི་པདྨ་ནས་འཕྲོས། ཨོ་བཛྲ་ཨཾ་ཀུ་ཤ་ཛསོགས་་་་་
བརྗོད། རང་རང་གི་དམ་ཚིག་པ་དང་གཉིས་སུ་མེད་པར་གྱུར། ཕོ། ལྷ་ཐམས་
ཅད་ཐུགས་ཀར་ཉི་གདན་ལ་གནས་པའི་ཧཱུཾ་ཡིག་གི་འོད་ཟེར་གྱིས་དབང་གི་ལྷ་་་་
རྣམས་མདུན་གྱི་ནམ་མཁར་སྤྱན་དྲངས། སྔར་ལྟར་མཆོད། དེ་བཞིན་གཤེགས་
པ་ཐམས་ཅད་ཀྱི་མངོན་པར་དབང་བསྐུར་དུ་གསོལ། ཞེས་པ་ནས། རིན་འབྱུང་
གི་དབུ་བརྒྱན་པར་གྱུར། ཞེས་པའི་བར་མངོན་རྟོགས་བཞིན། །
གཉིས་པ་དཀྱིལ་འཁོར་མཆོད་པ་ནི། མཆོད་པ་རྣམས་བསངས་སྦྱངས་་་་་
བསྐྱེད་ནས་དབུལ་བ་ནི་མཆོད་འཕྲེང་ལྟར་རོ། །བྱིན་རླབས་སྐོར་དྲུག་ནི་བྱེད་ན།
ལུ་ཨི་པའི་དཀྱིལ་ཆོག་ལྟར་བྱ་ལ། མ་བྱས་ཀྱང་ཆོ་ག་ཆད་པའི་ཉེས་པར་མི་འགྱུར་
རོ། །དེ་ནས་ནང་དུ་གཏོར་མ་གཉིས་སྒྲུབ་ཐབས་ལྟར་བྱས་ལ། དཀྱིལ་འཁོར་གྱི་
ཁང་པའི་ཕྱིར་སོང་སྟེ། ཕྱི་རོལ་པའི་གཏོར་མ་སྔར་ས་ཆོག་གི་བདེ་གཤེགས་ས་་་་་
བླང་བའི་སྐབས་སུ་བཤད་པའི་འཇིག་རྟེན་པའི་གཏོར་མ་ལྟར་བྱས་ལ། རྐང་ལག་
བཀྲུས་ཙོག་པུར་འདུག་ཅིང་སྨྲ་བ་བཅད་ནས། ལག་པ་གཡོན་པར་ཆུ་གཙང་མ་་
བཟུང་བ་ལ། གཡས་པའི་གུང་མོ་དང་མིང་མེད་བཀུག་པས་ཆུ་བླངས་ཏེ། ཁ་ན་
བ་མིག་སྣ་ཁ་ལག་སྟེ་མགོའི་རིམ་པས་གནས་དེ་དག་ཏུ་ལན་གཉིས་སམ་གསུམ་་་་
རེག་པའི་ཉེ་རེག་བྱས་ལ། སློབ་དཔོན་གྱིས་རྟིང་པ་མནན་ནས། རྡོ་རྗེ་གསོར་་་
དྲིལ་བུ་བསིལ། ཞལ་བཞི་པའི་སྔགས་བརྗོད་ཅིང་ནང་དུ་འོངས་ཏེ། རང་ཉིད་་
སྐད་ཅིག་གིས་ཧཱུྃ་མཛད་སྔོན་པོ་ཞལ་གཅིག་ཕྱག་གཉིས་ཧཱུྃ་མཛད་ཀྱི་ཕྱག་རྒྱ་འཆིང་
གཡོན་བརྐྱང་གིས་བཞུགས་པ། རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་གྱི་ནང་
• 45| •



དུ་ཐོགས་པ་མེད་པར་ཞུགས་པར་གྱུར། ཧཱུྃ་ཞེས་བརྗོད་ཅིང་རྩིགས་པ་བཏེགས་་་་
པའི་འོག་ནས་འཛུལ་ནས་ཞུགས་ཏེ། ལྷ་རྣམས་ཀྱི་སྟེང་ནས་བསྐོར་བ་བྱས་པར་་
མོས་ལ། རྡོ་རྗེ་གསོར་ལ་དྲིལ་བུ་བསིལ་བ་ལ་བརྩོན་པས་ཞལ་བཞི་པའི་སྔགས་་་་
བརྗོད་ཅིང༌། སློབ་མ་དང་ལྷན་ཅིག་དཀྱིལ་འཁོར་ལ་གཡོན་ཕྱོགས་ནས་ལན་་་་་
གསུམ་བསྐོར་ཏེ། ཨོཾ་མཆོག་ཏུ་བདེ་བའི་སེམས་ནི་རོལ་པར་ལྡན། སྒེག་པའི་་་་
ཕྱག་གིས་བཅོམ་ལྡན་འདས་ལ་འཁྲིལ། ཛཧཱུྃ་བཾ་ཧོ ཧི་ཧི་ཧི་ཧི་ཧི། མགོན་པོ་
སྙིམ་པའི་མེ་ཏོག་བཞེས་སུ་གསོལ། ཞེས་མེ་ཏོག་འཕྲེང་བ་གཙོ་བོའི་དབུ་ལ་ཤར་
སྒོ་ནས་ཕུལ་ནས། གཡོན་བསྐོར་གྱིས་ནུབ་ཏུ་སོང་སྟེ། རྐང་པ་གཡོན་བརྐྱང་་་་
དང་ལག་པ་གཉིས་ཧཱུྃ་མཛད་ཀྱི་ཕྱག་རྒྱ་བཅས་ལ། ཨོཾ་བཛོད་གྷ་ཊ་ས་མ་ཡ་པྲ་བེ་
ཤ་ཡ་ཧཱུྃ། ཞེས་བརྗོད་ཅིང་། ཕྱག་རྒྱ་བཀྲོལ་ནས་ཤར་སྒོའི་ནང་ནས་དབྱེ་བར་་་
བསམ། དེ་བཞིན་དུ་བྱང་ཕྱོགས་ནས་ལྷོ་སྒོ་དང་ཤར་ཕྱོགས་སུ་གནས་ནས་ནུབ་
སྒོ་དང་། ལྷོ་ཕྱོགས་སུ་གནས་ནས་བྱང་སྒོ་དབྱེ་བར་བསམ་ལ། ཨོཾ་ས་མ་ཡ་པྲ་བེ་
ཤ་མི། ཞེས་བརྗོད་ནས་མེ་ཏོག་གི་ཕྲེང་བ་ཕུལ། སླར་ཡང་གར་བྱེད་ཅིང་བླངས།
རང་གི་མགོ་ལ་བཅིངས་ཏེ་དཀྱིལ་འཁོར་ལ་ཕྱག་འཚལ་ནས་སེམས་ཅན་ཐམས་་་་
ཅད་ལ་དངོས་གྲུབ་ཐམས་ཅད་ཀྱི་བཀའ་དྲིན་སྩོལ་ཞེས་གསོལ་བ་བཏབ་བོ། །
གསུམ་པ་དབང་བསྐུར་བ་ལ་གསུམ། བདག་ཉིད་ཞུགས་ཤིང་དབང་བླངས་
ཏེ་བདེན་པ་བྱིན་རླབས་བྱ་བ་དང་། སློབ་མ་བཅུག་ཅིང་དབང་བསྐུར་བ།
དཀྱིལ་འཁོར་གྱི་མཇུག་གི་བྱ་བའོ། ། །
དང་པོ་ལ་གསུམ། རང་ཉིད་འཇུག་པ་དང་། ཞུགས་ནས་དབང་བླངས་པ་
དང་། སློབ་མ་འཇུག་པའི་དོན་དུ་བདེན་པའི་བྱིན་རླབས་བྱ་བའོ། །
དང་པོ་ལ་གཉིས། གདོང་གཡོགས་དང་བཅས་ཏེ་འཇུག་པ་དང་། དཀྱིལ་
འཁོར་མཐོང་བའི་བདག་ཉིད་ཅན་དུ་འཇུག་པའོ། །
• |52 •



དང་པོ་ལ་གཉིས། ཡོལ་བའི་ཕྱིར་འཇུག་པ་དང་། ནང་འཇུག་གོ ། །
དང་པོ་ནི། འདིར་བློ་དམན་དག་ལ་ཕན་གདགས་པའི་ཆེད་དུ་གཙོ་བོའི་་་
བདག་འཇུག་གི་དབང་དུ་བྱས་ཏེ་བརྗོད་པར་བྱའོ། །དེ་ཡང་རང་ཉིད་དཀྱིལ་་་་་
འཁོར་གྱི་གཙོ་བོ་ལས་བྱེད་ནས་ཤར་སྒོ་ནས་ཐོན་ཏེ། བླ་མ་དང་གཙོ་བོའི་ཐ་མི་་
དད་དུ་བྱས་ལ་བླ་མའི་བྱ་བ་རྣམས་གཙོ་བོས་མཛད་པར་བསྒོམས། སློབ་མའི་བྱ་
བ་རྣམས་རང་གིས་བྱས་ལ། མཎྜལ་ཕུལ། ཐལ་མོ་སྙིང་གར་སྦྱར་བ་དང་བཅས་
པས་མེ་ཏོག་བཟུང་ལ། དགའ་ཆེན་ཁྱོད་བདག་སྟོན་པ་བས། །སློབ་དཔོན་ཁྱོད་
ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་བསྟན་པ། །མགོན་པོ་ཆེན་པོ་
བདག་འཚལ་ལོ། །དམ་ཚིག་དེ་ཉིད་སྩལ་དུ་གསོལ། །སྡོམ་པ་རྣམས་ཀྱང་བདག་
ལ་སྩོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་འཇུག་པར་་་
འཚལ། །ཞེས་གསོལ་བ་ལན་གསུམ་གདབ་བོ། །ལས་ཐམས་ཅད་པ་བཟླས་པའི་
དར་དམར་པོའམ་སེར་པོས། ཨོ་ཙགྱུར་བ རྒྱུ ་ཝ་ར་ན་མ་ཡ་ཧཱུྃ། ཞེས་པས་མིག་
དར་བཅིངས། ཨ་ཁཾ་བཱི་ར་ཧཱུཾ་གིས་མེ་ཏོག་གི་འཕྲེང་བ་བཟུང༌། ལས་ཐམས་ཅད་
པའི་བུམ་ཆུས་བསངས། རང་གཙོ་བོར་གསལ་བའི་སྙིང་གར་ཉི་གདན་ལ་ཧཱུཾ་སྔོན་
པོ། མགྲིན་པར་ཉི་གདན་ལ་ཨཱཿདམར་པོ། དཔྲལ་བར་ཟླ་གདན་ལ་ཨོ་དཀར་པོ་
བཀོད་དེ། དེའི་ལུས་ངག་ཡིད་གསུམ་བྱིན་གྱིས་བརླབས། བུ་སུ་ཡིན་ཅི་ལ་དགའ།
བསྐལ་བཟང་བདག་བདེ་བ་ཆེན་པོ་ལའོ། །དེ་ཡིས་བུ་ལ་ཅི་ཞིག་བྱ། སངས་རྒྱས་
མཆོག་གི་དམ་ཚིག་བགྱིད་འཚལ། ཞེས་ལན་བཏབ་པས་རིགས་དང་མོས་པས་་་་
ཤེས་པར་བྱ། ཐལ་མོ་སྦྱར་རྐང་པ་མཉམ་པར་འདུག་ལ། དཀོན་མཆོག་གསུམ་་
ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་
རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་བཟུང་། །ཞེས་ལན་གསུམ་གྱིས་་
སེམས་བསྐྱེད། དེ་ནས་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་་་
• |53 •



བྱའོ་སྙམ་པའི་སྨོན་པ་བྱང་ཆུབ་ཀྱི་སེམས་ཀུན་རྫོབ་པ་དྲན་པར་བྱས་ལ། དེ་ཉིད་
སྙིང་ཁར་ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པར་སྒོམ། ཆོས་ཐམས་ ་
ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་རོ་གཅིག་ཏུ་གྱུར་པར་
མོས་པའི་དོན་དམ་བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་དཀར་པོ་རྩེ་ལྔ་པའི་་་
རྣམ་པར་བསྐྱེད་དེ། ཨོཾ་སརྦ་ཡོ་ག་ཙིཏྟ་ཨུ་པ་ཏ་ཡཱ་མི། ཞེས་བརྗོད། དེ་ནས་རྡོ་
རྗེ་དང་མེ་ཏོག་དང་བཅས་པའི་སྙིང་ཁར་བཟུང་ལ། ཨོ་སུ་ར་ཏེ་ས་མ་ཡ་ཧཱུཾ་ཧོ
སིནྡྷ་བཛྲ་ཡ་ཐ་སུ་ཁཾ། དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་
བརླབ་པར་འགྱུར་གྱི། ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་
ཏུ་གསང་བའི་དཀྱིལ་འཁོར་འདི། དཀྱིལ་འཁོར་དུ་མ་བཞུགས་པ་རྣམས་ལ་སྨྲ་
བར་མི་བྱ་ཞིང་མ་དད་པ་རྣམས་ལའང་མ་ཡིན་ནོ། །ཞེས་བརྗོད། །
གཉིས་པ་ནི། རྡོ་རྗེ་ལ་ལག་པ་གཉིས་ཀྱིས་འཇུས་ཏེ། ཧཱུྃ་ཛཧཱུཾ། ཞེས་་་་་
བརྗོད་དེ། ཤར་སྒོར་འདུག་པར་བསམ། དེ་ནས་བླ་མ་དང་ལྷ་སྐྱབས་སུ་འགྲོ་་་
བའི་བསམ་པས། སངས་རྒྱས་ཀུན་གྱིས་རང་གི་སྐུ། །སློབ་དཔོན་ལ་ནི་སྐྱབས་སུ་
མཆི། །དཔའ་བོ་རྣལ་འབྱོར་མ་འཁོར་ལོ། །རྣལ་འབྱོར་གནས་ལ་བདག་ཕྱག་་་་
འཚལ། །དོན་དམ་སྨྲ་བའི་སེང་གེ་རྣལ་འབྱོར་ཞེས་བྱ་བ། །ཉོན་མོངས་གཅོད་་་་
པའི་དོན་ལ་ཤིན་ཏུ་མཁས་གྱུར་པ། །སྲིད་པའི་ཉེས་བརྒྱ་སྐྱེ་རྩ་ཉོན་མོངས་ཆོད་་་་
མཛོད་ལ། །རྣལ་འབྱོར་དོན་དམ་རྒྱལ་པོ་འདི་ཉིད་གྲུབ་པར་མཛོད། །ཅེས་་་་་
གསོལ་བ་གདབ་བོ། །དེ་བཞིན་གཤེགས་པ་ཀུན་གྱི་གནས། །ཧེ་རུ་ཀ་དཔལ་གྲོང་
ཁྱེར་མཆོག །སྙིང་པོའི་དཀྱིལ་འཁོར་འདི་རུ་ནི། །བདག་གི་སློབ་མ་གཞུག་པར་
བགྱི། །ཞེས་གསོལ་བ་བཏབ་པས། ལྷས་གནང་བ་བྱིན་པར་སྒོམ་ལ། གོང་ནས་
གོང་གི་སྡོམ་པ་ནི། །བུ་ཁྱོད་ཀྱིས་ནི་བསྲུང་བྱ་སྟེ། །གྲོལ་བའི་རྒྱུ་ནི་དེ་ལས་གཞན། །
ཐབས་ནི་ཅི་ཡང་ཡོད་མ་ཡིན། །དེ་ནས་རང་གིས་རིགས་ལྔ་སྤྱི་དང་བྱེ་བྲག་གི་་་་
• 45 •



སྡོམ་པ་རྣམས་བཟུང་བར་བྱའོ་སྙམ་དུ་བསམ་ལ། སངས་རྒྱས་བྱང་ཆུབ་སེམས་་་
དཔའ་ཀུན། །ཞེས་པ་ནས། སེམས་ཅན་མྱ་ངན་འདས་ལ་འགོད། །ཅེས་ལན་་་་
གསུམ་བརྗོད་ལ་སྡོམ་པ་བཟུང་། སངས་རྒྱས་ཆོས་དང་དགེ་འདུན་ལ། །རྟག་ཏུ་
བདག་ནི་སྐྱབས་སུ་མཆི། །ཐེག་པ་གསུམ་པོ་ཐམས་ཅད་དང་། །རྡོ་རྗེ་གསང་་་་
སྔགས་མཁའ་འགྲོ་མ། །དཔའ་བོ་དཔའ་མོ་དབང་ལྷ་མོ། །བྱང་ཆུབ་སེམས་་་་་
དཔའ་བདག་ཉིད་ཆེ། །ཁྱད་པར་དུ་ཡང་སློབ་དཔོན་ལ། །རྟག་ཏུ་བདག་ནི་་་་་
སྐྱབས་སུ་མཆི། །ཧེ་རུ་ཀ་དཔལ་སོགས་དཔའ་བོ། །རྣལ་འབྱོར་མ་དང་སྣང་་་་་་
མཛད་སོགས། །བྱང་ཆུབ་སེམས་དཔའ་དཔག་མེད་པ། །ཐམས་ཅད་བདག་ལ་་
དགོངས་སུ་གསོལ། །ཆེ་གེ་དུས་འདི་ནས་བཟུང་སྟེ། །ཇི་སྲིད་གཉིས་མེད་ལ་་་་་
གནས་བར། །དེ་ཡི་ཚངས་སྤྱོད་གཉིས་མེད་ལ། །ཉི་ཤུ་རྩ་གཉིས་ལེགས་པར་་་་་
བསྲུང་། །ཞེས་རྩ་ལྟུང་བཅུ་བཞི་དང་ཡན་ལག་གི་ཉེས་པ་བརྒྱད་དང་བཅས་པ་་་
དམ་ཚིག་ཉི་ཤུ་རྩ་གཉིས་བཟུང་ངོ༌། །དེ་ནས་བྱིན་གྱིས་བརླབ་པའི་སྔོན་འགྲོར་་་་
སྦྱང་བ་བྱ་བ་ལ། གཞན་ཐམས་ཅད་སྔར་དང་འདྲ་བ་ལ། སྡིག་པ་སྦྱང་བ་ནི།
དེ་ནས་རང་གི་སྡིག་སྒྲིབ་ཐམས་ཅད་སྙིང་ཁར་པོ་ནག་པོའི་རྣམ་པར་གྱུར་པ་སྣ་སྒོ་
ནས་ཐོན་པ་སྡིག་པ་རྭ་ཅན་གྱི་རྣམ་པར་གྱུར་ཏེ། ཏིལ་ལ་ཐིམ་པར་གྱུར་པར་་་་་
བསམ། མེ་བསངས་ཏེ་ཡེ་ཤེས་ཀྱི་མེར་བསྐྱེད་པའི་ནང་དུ། རྡོ་རྗེ་མཁའ་འགྲོ་རྡོ་
རྗེ་དང་དྲིལ་བུ་འཛིན་པ་ཞལ་གདངས་པར་བསྐྱེད་ནས། དེའི་ཞལ་དུ་ཕུལ་བས་་
གསོལ་བར་བསམ་ཞིང་། ཨོཾ་བཛྲ་ཌ་ཀི། ཁ་ཁ། ཁཱ་ཧི་ཁ་ཧི། སརྦ་པཱ་པཾ་ད་ཧ་
ན། བྷ་སྨིན་ཀུ་རུ་སྭཱ་ཧཱ། ཞེས་བརྗོད་ཅིང་ལག་པ་གཡས་གཡོན་གྱིས་ཏིལ་བཟུང་
སྟེ། གཡས་དང་གཡོན་དུ་བསྐོར་ནས་གཡས་ཀྱིས་མེའི་ནང་གི་ཁྲོ་བོའི་ཞལ་ནས།
གཡོན་དུ་རྒྱ་མཚོ་ཆེན་པོའི་ཆུ་བོར་དོར་བར་བསམ་ལ། མེ་དང་ཆུ་དོར་བར་བྱ་སྟེ་
སྡིག་པ་སྦྱང་བའོ། །མེའི་ནང་དུ་རྡོ་རྗེ་མཁའ་འགྲོ་བསྐྱེད་པ་དང་མི་བསྐྱེད་པ་་་་་
• 455.



གཉིས་ཡོད་ཀྱང་། བསྐྱེད་པ་སྔགས་དོན་དང་མཐུན་ནོ། །དེ་ནས་དམ་ལ་བཞག་ལ།
དེང་ཁྱོད་དེ་བཞིན་གཤེགས་པ་ཐམས་ཅད་ཀྱི་རིགས་སུ་ཞུགས་ཀྱིས། དེས་ན་ངས་
ཁྱོད་ལ་རྡོ་རྗེ་ཡེ་ཤེས་བསྐྱེད་པར་བྱ་སྟེ། ཡེ་ཤེས་གང་གིས་ཁྱོད་དེ་བཞིན་གཤེགས་
པ་ཐམས་ཅད་ཀྱི་དངོས་གྲུབ་རྣམས་ཀྱང་ཐོབ་པར་འགྱུར་ན། དངོས་གྲུབ་གཞན་
རྣམས་ལྟ་སྨོས་ཀྱང་ཅི་དགོས། ཁྱོད་ཀྱང་འདིའི་དཀྱིལ་འཁོར་མ་མཐོང་བ་རྣམས་
ཀྱི་མདུན་དུ་སྨྲ་བར་མི་བྱ་སྟེ། ཁྱོད་དམ་ཚིག་ཉམས་པར་གྱུར་ཏ་རེ། ཞེས་བརྗོད་
དམ་ལ་བཞག་གོ །དེ་ནས་མགོ་བོར་རྡོ་རྗེ་བཟུང་ནས་དྲིལ་བུ་དཀྲོལ་ཞིང་། ཁྱོད་
ཀྱི་དམ་ཚིག་གི་རྡོ་རྗེ་འདི། །གལ་ཏེ་ཁྱོད་ཀྱིས་འགའ་ཞིག་ལ། །འདི་སྨྲ་ན་ནི་མགོ་
བོ་འགེམས། །ཞེས་བརྗོད་དོ། །སྙིང་ཁར་རྡོ་རྗེ་བཟུང་ལ། ཧེ་རུ་ཀ་དཔལ་དེང་
ཁྱོད་ཀྱིས། །སྙིང་ཁར་ཡང་དག་བཞུགས་པར་གྱུར། །གལ་ཏེ་ཚུལ་འདི་སྨྲ་ན་ནི། །
དེ་མ་ཐག་ཏུ་བྲལ་ཏེ་གཤེགས། །ཞེས་བརྗོད། །ཐོད་པར་གནས་པའི་བདུད་རྩི་ལྔ་
ལ། ཡིག་འབྲུ་གསུམ་གྱིས་བྱིན་གྱིས་བརླབས་ཏེ། །མཐེ་བོང་དང་མིང་མེད་ཀྱིས་
ཐོད་པ་ནས་བཟུང་སྟེ་བྱིན་ཞིང་། །འདི་ནི་བུ་ཁྱོད་བདུད་རྩི་སྟེ། །མ་རུང་སྲེག་་་
པར་བྱེད་པའི་དུག །བསྲུང་ན་དངོས་གྲུབ་འགྲུབ་པ་སྟེ། །བདུད་རྩི་ལྔ་ཡི་ཆུས་་་
འགྲུབ་པའོ། །ཨོ་པཉྩ་མྲྀ་ཏ་ཨུ་ད་ག་ཐཱ་ཐཱ་ཐཱ། ཞེས་བརྗོད། དེ་ནས། ཁྱོད་ཀྱིས་
སྨྲ་བར་མི་བྱ་ཞིང་། །དམ་ཚིག་འགལ་བར་མི་བྱ་སྟེ། །དམྱལ་བ་སོགས་པར་འགྲོ་
འགྱུར་རོ། །དེང་ནས་བརྩམས་ཏེ་ཁྱོད་ཀྱི་ཕྱག་ན་རྡོ་རྗེ་ང་ཡིན་གྱི། ངས་འདི་་་་
གྱིས་ཤིག་ཅེས་གང་བསྒོ་བ་དེ་ཁྱོད་ཀྱིས་བྱ་དགོས་སོ། །ཁྱོད་ཀྱིས་ང་ལ་ཡང་བརྙས་
པར་མི་བྱ་སྟེ། ཡ་ང་བ་མ་སྤངས་པར་འཆི་བའི་དུས་བྱས་ནས་དམྱལ་བར་གྱུར་ཏ་
རེ། ཞེས་བརྗོད་དེ། བླ་མའི་བཀའ་ཉན་པའི་སྒོ་ནས་དམ་ལ་བཞག་པའོ། །དེ་་
ནས་ཡེ་ཤེས་དབབ་པའི་དོན་དུ་གསོལ་བ་འདེབས་པ་ནི། དཔའ་བོ་དང་རྣལ་་་་
འབྱོར་མ་ཐམས་ཅད་བྱིན་གྱིས་རློབས་ཤིག དཔལ་ཧེ་རུ་ཀ་བདག་ལ་དབབ་པར་
• |56 •



མཛད་དུ་གསོལ། ཞེས་གསོལ་བ་གདབ་བོ། །གཙོ་བོ་བདེ་མཆོག་གི་གཟུགས་་་་
ཅན་གཡས་བརྐྱང་དུ་གནས་པས། རང་ཉིད་ཀྱང་དེ་ལྟར་གནས་ཤིང་ཐལ་མོ་སྙིང་
ཁར་སྦྱར་བའི་རྐང་བའི་འོག་ཏུ་ཡཾ་ལས་རླུང་གི་དཀྱིལ་འཁོར་སྔོན་པོ། གཞུ་ལྟ་བུ་
གཡོ་བའི་བ་དན་གཉིས་ཀྱིས་མཚན་པ། རྐང་མཐིལ་གཉིས་སུ་ཛཱི་ཡིག་དམར་པོ་་
རེ་རེ། ལྟེ་བར་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ་རས་མཚན་པ།
སྙིང་གར་ལོ་ལས་སའི་དཀྱིལ་འཁོར་སེར་པོ་གྲུ་བཞི་པ་ཟུར་བཞིར་རྡོ་རྗེ་རྩེ་གསུམ་
པས་མཚན་པ། སྤྱི་བོར་པཾ་ལས་ཆུའི་དཀྱིལ་འཁོར་དཀར་པོ་ཟླུམ་པོ་བུམ་པས་་་་
མཚན་པ། སྙིང་ཁའི་ནང་དུ་ཧེ་རུ་ཀ་ཡབ་ཡུམ་མཚོན་གང་པ་གཅིག་བསམ། དེ་
ནས་བླ་མ་དང་གཙོ་བོ་ཐ་མི་དད་པའི་ཐུགས་ཀ་ནས་འོད་ཟེར་འཕྲོས་པས་རླུང་ལ་
ཕོག ཛཱི་ཡིག་གཉིས་འོག་གི་རླུང་གིས་བསྐྱོད་པས་རྐང་མཐིལ་གྱི་བུ་ག་ནས་ཞུགས་
པས་ལྟེ་བའི་བར་དུ་བུས་པས། དེའི་མེ་དང་འཕྲད་ནས་གྱེན་དུ་འབར་བས་སྙིང་་་་
གའི་ས་བསྲེགས་ཤིང་། སྤྱི་བོའི་ཆུ་བཀོལ་བ་ལས་བདུད་རྩི་འཛགས་པས་ཚིམས་་
ཤིང་། འོག་གི་རླུང་གིས་བར་སྣང་ལ་བཏེགས། དེའི་ཚེ་སྙིང་གའི་ནང་གི་ཧེ་རུ་
ཀ་ཡབ་ཡུམ་མཚོན་གང་བ་གློག་འཁྱུག་པ་ལྟར་གར་བྱེད་ཅིང་། ཡུམ་གྱི་གསང་་་་
གནས་ནས་བསྐྱོད་པས་འོད་ཟེར་དམར་པོས་ལུས་ཀུན་གང་བར་གྱུར། དེ་ནས་་་
གཙོ་བོའི་ཐུགས་ཀའི་ཧཱུཾ་གི་འོད་ཟེར་གྱིས། སངས་རྒྱས་དང་བྱང་ཆུབ་སེམས་་་་་
དཔའ་དང་དཔའ་བོ་དང་རྣལ་འབྱོར་མ་ཐམས་ཅད་འཁོར་ལོ་བདེ་མཆོག་གི་རྣམ་
པར་སྤྱན་དྲངས། རང་གི་ལུས་ལ་ཆར་ཆེན་པོ་བབ་པ་བཞིན་དུ་བ་སྤུའི་སྒོ་ཐམས་
ཅད་ནས་ཞུགས་ཤིང་གཉིས་སུ་མེད་པར་ཐིམ་པར་གྱུར། གཡོན་གྱིས་དྲིལ་བུ་་་་
དཀྲོལ་ཞིང་གཡས་པ་བདུག་པས་བདུགས་ནས། སྔགས་བརྗིད་བག་དང་བཅས་་་
པས་བརྗོད་དེ་དབབ་བོ། །ཡུམ་གྱི་སྙིང་པོ་གཉིས་ཀྱི་མཐར། ཨོ་ཏིཥྛ་མ་ཧཱ་ཀྲོ་དྷཱ་
ཨ་བེ་ཤ་ཡ་ཧཱུྃ་ཤྲཱི་ཧེ་རུ་ཀ་ཡ་བརྨེ་ཧེ་བིདྱ་ར་ཛ་ཡ་དྷི་མ་ཧོ་སྭཱ་ཧཱ། ཞེས་པ་འདིས་་་
• 457.



དཔའ་བོ་བསྐུལ་བར་བྱའོ། །དེ་ནས་མགོ་བོར་རྡོ་རྗེ་བཞག་ལ། ཏིཥྛ་བཛྲ། ཞེས་
བརྗོད་དེ་བབས་པ་བརྟན་པར་བྱའོ། །དེ་ནས། ཡང་དག་པ་ཡི་དཀྱིལ་འཁོར་་་་
འདིར། །བདག་གི་སློབ་མ་ཞུགས་པ་འདིའི། །ལྷ་རྣམས་རིགས་ཀྱི་རིམ་པ་ནི། །
བསོད་ནམས་ཇི་ལྟ་དེ་ལྟར་ཤོག །འདི་ཡི་དངོས་གྲུབ་ཇི་ལྟར་འགྱུར། །རིགས་ནི་
གང་གི་སྣོད་དུ་གྱུར། །བསོད་ནམས་མཐུ་ཡང་ཇི་འདྲ་བར། །དེ་འདྲ་དཀྱིལ་་་་
འཁོར་དུ་གྱུར་ཅིག །ཅེས་བརྗོད་དེ་བདེན་པའི་བྱིན་རླབས་བྱའོ། །
གཉིས་པ་ནི། དེ་ནས་སྔར་བཟུང་བའི་མེ་ཏོག་གི་འཕྲེང་བ་ཏྭཾ་གྱི་སྔགས་་་་
ལས་ཡང་ཞིང་མ་རྙིང་པའི་མེ་ཏོག་གཅིག་བཏོན་ལ། ཐལ་མོ་སྦྱར་བའི་བར་དུ་་་
བཟུང་སྟེ། རང་ཉིད་དཀྱིལ་འཁོར་གྱི་ནང་དུ་ཞུགས། གཙོ་བོ་འཁོར་བཅས་ཀྱི་
མདུན་དུ་གནས་པར་གྱུར། ཨོཾ་སརྦ་ཏ་ཐཱ་ག་ཏ་ཀུ་ལ་བི་ཤོ་དྷ་ནེ་སྭཱ་ཧཱ། པྲ་ཏིཙྪ་་
བཛྲ་ཧོ། ཞེས་བརྗོད་དེ། གཙོ་བོའི་དབུ་ལ་ཕུལ་བར་བསམ་ནས་ལྟོས་མེད་དུ་་་
དོར། དེ་ནས་མེ་ཏོག་གི་འཕྲེང་བ་དེ། ཨོ་པྲ་ཏི་གིན་སཱུ་ཨི་མཾ་ས་ཏཱ་མཱ་ཧཱ་བ་ལ། །
ཞེས་བརྗོད་ལ། མགོ་ལ་བཅིངས། དེ་ནས་རང་གི་སྙིང་གར་ཉི་མ་ལ་ཧཱུཾ། དཔྲལ་ ་
བར་རཾ། མིག་གཉིས་ལ་ཨོཾ་འོད་ཟེར་འབར་བ་རེ་རེ་ཧཱུྃ་གིས་བསྐུལ། རིམ་གྱིས་་་
སྡིག་སྒྲིབ་བསྲེགས། ཨོཾ་གྱིས་འོད་གསལ་བར་བྱས་ནས་མ་རིག་པའི་སྒྲིབ་པ་མིག་་
དར་དང་ལྷན་ཅིག་གསལ་བར་བསམ་ལ། ཧེ་རུ་ཀ་དཔལ་དེང་ཁྱོད་ཀྱིས། །མིག་
འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་གྱུར་པའི། །རྡོ་རྗེ་
མིག་ནི་བླ་ན་མེད། །ཨོཾ་བཛྲ་ནེ་ཏྲ་ཨ་པ་ཧ་ར་པ་ཊ་ལོ་ ཞེས་བརྗོད་ལ།
གདོང་གཡོགས་ཕྱེ་བར་བསྒོམ། ད་ནི་དད་པའི་ཤུགས་ཀྱིས་སུ། །དཀྱིལ་འཁོར་་
འདི་དེ་ཉིད་ལ་ལྟོས། །ཁྱོད་ནི་སངས་རྒྱས་རིགས་སུ་སྐྱེས། །ཕྱག་རྒྱ་སྔགས་ཀྱིས་་་
བྱིན་གྱིས་བརླབས། །དངོས་གྲུབ་ཀུན་གྱི་ཕུན་སུམ་ཚོགས། །དམ་ཚིག་མཆོག་ཏུ་
ཁྱོད་འགྱུར་གྱི། །རྡོ་རྗེ་པདྨ་རྩེ་རོལ་པས། །གསང་སྔགས་རྣམས་ལ་བསྒྲུབ་པ་གྱིས། །
• 458 •



ཧེ་བཛྲ་པཱ་བྱ། དེ་ཡང་དུར་ཁྲོད་ཆེན་པོ་བརྒྱད་ཀྱིས་ཡོངས་སུ་བསྐོར་བའི་རྡོ་རྗེ་ར་
བ་མེ་རིས་དང་བཅས་པའི་ནང་དུ་སྣ་ཚོགས་པདྨ་ལ། ཤར་དུ་མཁའ་འགྲོ་མ།
བྱང་དུ་ལ་མ། ནུབ་ཏུ་དུ་སྐྱེས། ལྷོར་གཟུགས་ཅན་མ། མཚམས་བཞིར་ཐོད་པ་
བདུད་རྩིས་གང་བ་རེ་རེ། ཞེས་ཕྱོགས་གཡོན་བསྐོར་དང༌། མཚམས་གཡས་་་་་
བསྐོར་གྱིས་བརྗོད་ལ། དེ་ལྟར་རྟེན་དང་བརྟེན་པར་བཅས་པའི་དཀྱིལ་འཁོར་་་་་
མངོན་སུམ་དུ་མཐོང་བར་འགྱུར། ཞེས་བསྒོམས་ཤིང་བརྗོད་པར་བྱའོ། །
གཉིས་པ་ཞུགས་ནས་དབང་བླངས་པ་ལ་བཞི། བུམ་དབང་། གསང་་་་
དབང་། ཤེས་རབ་ཡེ་ཤེས་ཀྱི་དབང་། དབང་བཞི་པའོ། །
དང་པོ་ལ་རྡོ་རྗེ་སློབ་མའི་དབང་དང་། ཐུན་མོང་མ་ཡིན་པ་རྡོ་རྗེ་སློབ་་་་་
དཔོན་གྱི་དབང་ངོ༌། །
དང་པོ་ལ་རིགས་ལྔའི་དབང་། སྔགས་ཀྱི་དབང་། བརྟུལ་ཞུགས་ཀྱི་དབང་
ངོ༌། ། །
དང་པོ་ལ་ལྔ་ལས། དང་པོ་ཆུའི་དབང་ནི། ལུས་ཀུན་ནས་འདུད་པས་་་་་
ཕྱག་དང་མཎྜལ་བྱས་ལ། ཆོས་བདེན་བདག་ཉིད་བསམ་མི་ཁྱབ། །བདག་ལ་་་་
དབང་ནི་བསྐུར་དུ་གསོལ། །ཞེས་ལན་གསུམ་གསོལ་བ་བཏབ། ཨོཾ་ཁཎྜ་རོ་ཧིས་
བསངས། སྭ་བྷ་ཝས་སྦྱངས། བདག་དང་དབང་རྫས་བུམ་ཆུ་སྟོང་པ་ཉིད་དུ་གྱུར། །
སྟོང་པའི་ངང་ལས་པདྨ་དང་ཉི་མའི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ཡོངས་
སུ་གྱུར་པ་ལས། མི་སྐྱོད་པ་སྔོན་པོ་ཞལ་གཅིག་ཕྱག་གཉིས་པ་གཡས་རྡོ་རྗེ།
གཡོན་དྲིལ་བུ་འཛིན་པས་ཡུམ་མ་མཱ་ཀི་སྔོན་མོ་གྲི་གུག་དང་ཐོད་པ་འཛིན་པ་ལ་་་
འཁྱུད་པ། ཡབ་ཕྱག་རྒྱ་དྲུག་དང་། ཡུམ་ཕྱག་རྒྱ་ལྔས་བརྒྱན་ཅིང་། ཡབ་རྡོ་རྗེ་
སྐྱིལ་ཀྲུང་གིས་བཞུགས་པའི། དཔྲལ་བར་ཨོཾ། མགྲིན་པར་ཨཱཿ ཐུགས་ཀར་ཧཱུྃ།
བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུྃ་གི་འོད་ཟེར་གྱིས་སྒོམ་པ་དང་འདྲ་
• 459 •



བའི་ཡེ་ཤེས་དང་དབང་གི་ལྷ་རྣམས་སྤྱན་དྲངས། ཕོ། ཛཧཱུྃ་བཾ་ཧོ ཡེ་ཤེས་པ་
དང་གཉིས་སུ་མེད་པར་གྱུར། དེ་བཞིན་གཤེགས་པ་ཐམས་ཅད་ཀྱིས་འདི་ལ་་་་་་
མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དབང་རྫས་ཀྱི་
ལྷ་ལ་བུམ་པའི་ཆུས་སྤྱི་བོ་ནས་དབང་བསྐུར་ནས། རྡོ་རྗེ་སེམས་དཔས་དབུ་་་་་
བརྒྱན་པར་གྱུར། ཨོཾ་ཨརྒ་པྲ་ཏིཙྪ་ཧཱུྃ་སྭཱ་ཧཱ། ཞེས་སོགས་ཆུ་གཉིས་ཉེར་སྤྱོད་རོལ་
མོ་དང་བཅས་པས་མཆོད། ཡབ་ཡུམ་སྙོམས་པར་བཞུགས་པས་བདེ་བ་ཆེན་པོའི་
བྱང་ཆུབ་ཀྱི་སེམས་ཀྱི་རང་བཞིན་དུ་བཞུ་བའི་བུམ་པའི་ཆུར་གྱུར། བླ་མ་དང་་་་
གཙོ་བོ་ཐ་མི་དད་པའི་ཐུགས་ཀའི་ཧཱུྃ་གི་འོད་ཟེར་གྱིས་འཁོར་ལོ་བདེ་མཆོག་གི་ལྷ་
ཚོགས་སྤྱན་དྲངས། སྔར་ལྟར་མཆོད། རྡོ་རྗེ་ཅན་གྱི་སངས་རྒྱས་ལ། །འགྲོ་བ་་་
སྐྱོབས་པའི་ཆེད་དུ་དབང་། །ཡོན་ཏན་འབྱུང་གནས་ཇི་ལྟར་སྩལ། །དེ་ལྟར་འདི་
ལའང་སྩལ་དུ་གསོལ། །ཞེས་གསོལ་བ་བཏབ་པས། སྒོ་མཚམས་མ་བརྒྱད་ཀྱིས་་་
བགེགས་བསྐྲད། དཔའ་བོ་རྣམས་ཀྱིས་ཤིས་པ་བརྗོད། དཔའ་མོ་རྣམས་ཀྱིས་རྡོ་
རྗེའི་གླུ་ལེན། གཟུགས་རྡོ་རྗེ་ལ་སོགས་པས་མཆོད། གཙོ་བོས་དབང་བསྐུར་བའི་
དགོངས་པ་མཛད། ཡུམ་བཞི་ཕག་མོ་དང་བཅས་པས་རིན་པོ་ཆེའི་བུམ་པ་བདུད་
རྩི་ལྔས་གང་བ་བཟུང་ནས། སྤྱི་བོ་ནས་དབང་བསྐུར་བར་བཀྲ་ཤིས་གང་གི་ཆོས་
ཀྱི་དབྱིངས་ལས་ངེས་འབྱུང་། ཧེ་རུ་ཀ་དཔལ་འཇིགས་བྱེད་རྒྱལ་པོ་འབར་བའི་སྐུ།།
ཤེས་རབ་ཕག་མོ་པདྨར་རྡོ་རྗེ་རོལ་མཛད་པའི། །བདེན་པ་དེས་ཀྱང་བདེ་མཆོག་
ལ་གནས་བཀྲ་ཤིས་ཤོག །དབང་བསྐུར་རྡོ་རྗེ་ཆེན་པོ་ནི། །ཁམས་གསུམ་ཀུན་གྱི་
ཕྱག་བྱས་པ། །སངས་རྒྱས་ཀུན་གྱི་གསང་གསུམ་གྱི། །གནས་ལས་བྱུང་བའང་་་་
བྱིན་པར་བྱ། །ཨོཾ་ཙཀྲ་ཝི་ར་ཏཾ་ཨ་བྷི་ཥཉྩ་མེ་ཞེས་བརྗོད་ཅིང་། བུམ་ཆུ་རྡོ་རྗེ་་་་
དང་བཅས་པའི་ཁུ་ཚུར་གྱིས་སྤྱི་བོར་བླུག་ཅིང་འཐུང་། དེ་ལྟར་དབང་བསྐུར་བས།
ལུས་བདུད་རྩི་ཆུ་རྒྱུན་གྱིས་གང་ཞིང་བདེ་བ་ཆེན་པོའི་བདག་ཉིད་དུ་གྱུར། དྲི་མ་
• 460 •



དག ཆུ་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། མི་བསྐྱོད་པས་་་་་
དབུ་བརྒྱན་པར་གྱུར། དེ་ཕྱིའི་དབང་ངོ༌། བླ་མ་དང་གཙོ་བོ་ཐ་མི་དད་པའི་་་་
ཐུགས་ཀའི་ཧཱུྃ་ཡིག་ལས་འོད་ཟེར་འཕྲོས་པས། དབང་གི་ལྷ་མི་བསྐྱོད་པ་ཡ་་་་
ཡུམ་གྱི་རྣམ་པར་སྤྱན་དྲངས། རང་གི་བ་སྤུའི་སྒོ་ཐམས་ཅད་ནས་ནང་དུ་ཞུགས་
པས། རང་མི་བསྐྱོད་པའི་ངོ་བོར་གྱུར་རང་ལ་སྔར་ལྟར་མཆོད། དེ་ལྟར་མི་་་་་
བསྐྱོད་པའི་སྒོ་ནས་ཆུའི་དབང་ཐོབ། ཞེ་སྡང་གི་དྲི་མ་དག རྣམ་ཤེས་ཀྱི་ཕུང་་་་
པོའི་གནས་གྱུར། ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས། མི་བསྐྱོད་པ་དང་
དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བར་བྱས་སོ། ཞེས་དབང་གི་དག་་
པ་བརྗོད། །
གཉིས་པ་ཅོད་པན་གྱི་དབང་ནི། སྔར་ལྟར་བསངས། བདག་དང་དབང་
རྫས་ཅོད་པན་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཉི་མའི་སྟེང་དུ་
ཨོཾ་ལས་རིན་པོ་ཆེ་ཨོཾ་གྱིས་མཚན་པ་ཡོངས་སུ་གྱུར་པ་ལས། རིན་འབྱུང་སེར་པོ་་་
ཞལ་གཅིག་ཕྱག་གཉིས་གཡས་རིན་པོ་ཆེ་དང་། གཡོན་དྲིལ་བུ་འཛིན་པས། །
ཡུམ་རིན་ཆེན་སྒྲོལ་མ་སེར་མོ་གྲི་གུག་དང་ཐོད་པ་འཛིན་པ་ལ་འཁྱུད་པའི་ཡབ་་་་
ཕྱག་རྒྱ་དྲུག་དང་། ཡུམ་ཕྱག་རྒྱ་ལྔས་བརྒྱན་ཞིང་། གཞན་ཐམས་ཅད་སྔར་དང་
འདྲ་བ་ལ། བུམ་པའི་ཆུར་གྱུར་ཞེས་པ་ཅོད་པན་དུ་གྱུར་ཞེས་བརྗོད། དེ་ནས་བླ་
མ་དང་གཙོ་བོ་ཐ་མི་དད་པའི་ཞེས་པ་ནས། གནས་ལས་བྱུང་བའང་སྦྱིན་པར་བྱ།།
ཞེས་པའི་བར་སྔར་བཞིན་བྱས་ནས། ཡུམ་གྱི་ཉེ་སྙིང་དང་ལྷ་ཐམས་ཅད་ཀྱི་་་་་
སྔགས་བརྗོད་ལ་དབུ་བརྒྱན་གྱོན། ཇི་ལྟར་བལྟམས་པ་ཙམ་གྱིས་ནི། །སོགས་ཀྱི་
མཐར། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྃ། ཞེས་གསུངས་ཤིང་
བུམ་པའི་ཆུས་ཀྱང་དབང་བསྐུར་བས། ལུས་བདུད་རྩིའི་ཆུ་རྒྱུན་གྱིས་གང་ཞིང་།
བདེ་བ་ཆེན་པོའི་བདག་ཉིད་དུ་གྱུར། དྲི་མ་དག་ཆུའི་ལྷག་མ་སྤྱི་གཙུག་ཏུ་གནས་
，46| •



པ་ཡོངས་སུ་གྱུར་པ་ལས། རིན་འབྱུང་གི་དབུ་བརྒྱན་པར་གྱུར། དེ་ནི་ཕྱིའི་་་་་
དབང་ངོ༌། །དེ་ནས་དབང་ལྷ་བསྟིམས་པ་དང༌། མཆོད་པ། མི་བསྐྱོད་པ་དང་
རིན་འབྱུང་བརྗེ་བ་མ་གཏོགས་སྔར་ལྟར་རོ། །དེ་ལྟར་རིན་ཆེན་འབྱུང་ལྡན་ཅོད་
པན་གྱི་དབང་ཐོབ། ང་རྒྱལ་དང་སེར་སྣའི་དྲི་མ་སྦྱང་། ཚོར་བའི་ཕུང་པོའི་་་་་
གནས་གྱུར། མཉམ་པ་ཉིད་ཀྱི་ཡེ་ཤེས་མངོན་དུ་བྱས། རིན་ཆེན་འབྱུང་ལྡན་་་་་
དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བར་བྱས་སོ། ཞེས་དབང་གི་་
དག་པ་བརྗོད། །
གསུམ་པ་རྡོ་རྗེའི་དབང་ནི། སྔར་ལྟར་བསངས་སྦྱངས། བདག་དང་་་་་
དབང་རྫས་རྡོ་རྗེ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཉི་མའི་སྟེང་
དུ་ཛཾ་ལས་པདྨ་ཛཾ་གྱིས་མཚན་པ་ཡོངས་སུ་གྱུར་པ་ལས། འོད་དཔག་མེད་དམར་
པོ་ཞལ་གཅིག་ཕྱག་གཉིས་གཡས་པདྨ་དང་གཡོན་དྲིལ་བུ་འཛིན་པས་གོས་དཀར་
མོ་གྲི་གུག་དང་ཐོད་པ་འཛིན་པ་ལ་འཁྱུད་པའི་ཡབ་ཕྱག་རྒྱ་དྲུག་དང་ཡུམ་ཞེས་་་
སོགས་གཞན་ཐམས་ཅད་སྔར་དང་འདྲ་བ་ལ། བཞུ་བ་ལས་བྱུང་བའི་རྡོ་རྗེར་གྱུར།
ཞེས་བརྗོད། དེ་ནས་བླ་མ་དང་གཙོ་བོ་ཐ་མི་དད་པའི་ཞེས་པ་ནས། གནས་ལས་
བྱུང་བའང་བྱིན་པར་བྱ། ཞེས་པའི་བར་སྔར་བཞིན། དེ་ནས་བླ་མས་རྡོ་རྗེ་་་་་
གཡས་སུ་བཟུང་ནས། ཧེ་རུ་ཀ་དཔལ་དཔའ་སོགས་ཀྱིས། དེང་ཁྱོད་བདག་པོར་
དབང་བསྐུར་འགྱུར། །འདི་དེ་སངས་རྒྱས་ཐམས་ཅད་ཉིད། །རབ་ཏུ་འགྲུབ་་་་
ཕྱིར་རྡོ་རྗེ་བཟུང་། །ཞེས་གསུངས་ཤིང་རྡོ་རྗེ་རང་གི་སྙིང་མགྲིན་དཔྲལ་བར་རེག་
སྟེ། ལག་པ་གཡས་སུ་བྱིན་པར་མོས་པ་བཟུང་། དེ་ནས་ཆུ་དབང་། དབང་ལྷ་
བསྟིམ་པ། མཆོད་པ་རྣམས་རིན་འབྱུང་གི་གནས་སུ་འོད་དཔག་མེད་ཅེས་གཞུག་
པ་མ་གཏོགས་སྔར་ལྟར་རོ། །དེ་ལྟར་འོད་དཔག་མེད་རྡོ་རྗེའི་དབང་ཐོབ།
འདོད་ཆགས་ཀྱི་དྲི་མ་སྦྱང་། འདུ་ཤེས་ཀྱི་ཕུང་པོ་གནས་གྱུར། སོ་སོར་རྟོགས་་་
，462 •



པའི་ཡེ་ཤེས་མངོན་དུ་བྱས། འོད་དཔག་མེད་དང་དེའི་རིགས་ཀྱི་དངོས་གྲུབ་སྒྲུབ་
པ་ལ་དབང་བར་བྱས་སོ། ཞེས་དབང་གི་དག་པ་བརྗོད། །
བཞི་པ་དྲིལ་བུའི་དབང་ནི། སྔར་ལྟར་བསངས་སྦྱངས། བདག་དང་་་་་་
དབང་རྫས་དྲིལ་བུ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཉི་མའི་་་
སྟེང་དུ། ཁཾ་ལས་རལ་གྲི་ཁཾ་གྱིས་མཚན་པ་ཡོངས་སུ་གྱུར་པ་ལས་དོན་གྲུབ་ལྗང་གུ་
ཞལ་གཅིག་ཕྱག་གཉིས་གཡས་རལ་གྲི་དང་། གཡོན་དྲིལ་བུ་འཛིན་པས། དམ་་
ཚིག་སྒྲོལ་མ་ལྗང་གུ་གྲི་གུག་དང་ཐོད་པ་འཛིན་པ་ལ་འཁྱུད་པའི་ཡབ་ཕྱག་རྒྱ་དྲུག་
དང་། ཞེས་སྔར་དང་འདྲ་བ་ལ། བཞུ་བ་ལས་བྱུང་བའི་དྲིལ་བུར་གྱུར། ཞེས་་
བརྗོད། དེ་ནས་བླ་མ་དང་གཙོ་བོ་ཐ་མི་དད་པའི་ཞེས་པ་ནས། གནས་ལས་བྱུང་
བ་སྦྱིན་པར་བྱ། །ཞེས་པའི་བར་སྔར་བཞིན། འདི་ནི་རྣལ་འབྱོར་མ་ཀུན་གྱི། །
དྲིལ་བུ་སྒྲ་ཀུན་རྗེས་འགྲོར་བཤད། །ཁྱོད་ཀྱིས་ཀྱང་ནི་རྟག་ཏུ་བཅངས། །བྱང་་་་
ཆུབ་མཆོག་ཏུ་རྒྱལ་བ་བཞེད། །དཔའ་བོའི་ལག་ཏུ་རྡོ་རྗེ་དྲིལ། །བཟུང་ངོ་འཁོར་
ལོ་གསུམ་གྱི་བདག །རང་བཞིན་མཛེས་པས་དགའ་བ་ནི། །ཕྱག་རྒྱ་ཆེན་པོར་་་
བྱིན་གྱིས་བརླབས། །ཅེས་བརྗོད་དེ་ལག་པ་གཡོན་དུ་དྲིལ་བུ་བྱིན་ནས་བཟུང༌།
དེ་ནས་ཆུ་དབང་། དབང་ལྷ་བསྟིམས་པ། མཆོད་པ་རྣམས་འོད་དཔག་མེད་ཀྱི་
གནས་སུ་དོན་གྲུབ། ཅེས་གཞུག་པ་མ་གཏོགས་སྔར་ལྟར་རོ། །དེ་ལྟར་དོན་ཡོད་
གྲུབ་པ་དྲིལ་བུའི་དབང་ཐོབ། ཕྲག་དོག་གི་དྲི་མ་སྦྱང་། འདུ་བྱེད་ཀྱི་ཕུང་པོ་་་་
གནས་གྱུར། བྱ་བ་འགྲུབ་པའི་ཡེ་ཤེས་མངོན་དུ་བྱས། དོན་གྲུབ་དང་དེའི་་་་
རིགས་ཀྱི་དངོས་གྲུབ་སྒྲུབ་པ་ལ་དབང་བར་བྱས་སོ། ཞེས་དབང་གི་དག་པ་བརྗོད།
ལྔ་པ་མིང་གི་དབང་ནི། བསངས་སྦྱངས། རང་ཉིད་སྟོང་པ་ཉིད་དུ་གྱུར།
སྟོང་པའི་ངང་ལས་པདྨ་དང་ཟླ་བའི་སྟེང་དུ། ཧཱུྃ་ལས་འཁོར་ལོ་ཧཱུྃ་གྱིས་མཚན་པ་
ཡོངས་སུ་གྱུར་པ་ལས། རང་ཉིད་རྣམ་སྣང་དཀར་པོ་ཞལ་གཅིག་ཕྱག་གཉིས་ཀྱི་་
• 463 .



གཡས་འཁོར་ལོ་དང་གཡོན་དྲིལ་བུ་འཛིན་པས། སྤྱན་མ་དཀར་མོ་གྲི་གུག་དང་
ཐོད་པ་འཛིན་པ་ལ་འཁྱུད་པའི་ཡབ་ཕྱག་རྒྱ་དྲུག་དང་ཞེས་པ་ནས། ཡེ་ཤེས་པ་་་་
དང་གཉིས་སུ་མེད་པར་གྱུར། །ཞེས་པའི་བར་སྔར་བཞིན། བླ་མ་དང་གཙོ་བོ་ཐ་
མི་དད་པའི་ཞེས་པ་ནས། གནས་ལས་བྱུང་བ་སྦྱིན་པར་བྱ། །ཞེས་པའི་བར་སྔར་
བཞིན། ཨོཾ་བཛྲ་ས་ཏྭ་ཧཱུཾ། ཨབྷི་ཥཉྩ་མི། བཛྲ་ན་མ་ཨ་ཥེ་ཀ་ཏ། ཀྱི་དཔལ་ཆེ་་
གེ་མོ་ཞེས་བྱ་བའི་དེ་བཞིན་གཤེགས་པའོ། །ཞེས་བརྗོད་ཅིང་། རྡོ་དྲིལ་སྤྱི་བོར་་་
མཉམ་དུ་བཟུང་ལ། བདག་འཇུག་གི་ཚེ་ཆེ་གེ་མོའི་གནས་སུ་སྔར་གྱི་གསང་་་་
མཚན་དང༌། སློབ་མ་དབང་བསྐུར་བའི་ཚེ་མེ་ཏོག་གང་ལ་འཕོག་པའི་རིགས་་་་
དང་མཐུན་པའི་མིང་གསར་དུ་བཏགས་པ་ལ་བཅུག་པར་བྱའོ། །ཕོ་མོའི་བྱེ་བྲག་
གིས་མེ་ཏོག་འཕོག་པའི་རིགས་དང་མཐུན་པའི་མིང་བཏགས་ཚུལ་རྒྱས་པར་་་་་
འཕྲེང་བ་ལས་གསུངས་པ་ལྟར་ཤེས་པར་བྱའོ། །དེ་ནས་ཆུ་དབང་དང་། དབང་
ལྷ་བསྟིམས་པ་དང༌། མཆོད་པ་རྣམས་དོན་གྲུབ་ཀྱི་གནས་སུ་རྣམ་སྣང་གཞུག་པ་
མ་གཏོགས་སྔར་བཞིན་ནོ། །དེ་ལྟར་རྣམ་པར་སྣང་མཛད་མིང་གི་དབང་ཐོབ།
གཏི་མུག་གི་དྲི་མ་དག གཟུགས་ཀྱི་ཕུང་པོ་གནས་གྱུར། མེ་ལོང་ལྟ་བུའི་ཡེ་ཤེས་
མངོན་དུ་བྱས། རྣམ་སྣང་དང་དེའི་རིགས་ཀྱི་དངོས་གྲུབ་སྒྲུབ་པ་ལ་དབང་བར་་
བྱས་སོ། །ཞེས་དབང་གི་དག་པ་བརྗོད་དོ། །
གཉིས་པ་སྔགས་དབང་ནི། བླ་མ་དང་གཙོ་བོ་ཐ་མི་དད་པའི་ནང་གི་ཧེ་རུ་
ཀའི་ཐུགས་ཀར་ཉི་མ་ལ་གནས་པའི་ཧཱུྃ་གི་མཐའ་བསྐོར་ལ་ཨོཾ་ཤྲཱི་ཧེ་ཧི་རུ་རུ་ཀཾ་ཧཱུཾ་
ཕཊ། ཌཱ་ཀི་ནི་ཛྭ་ལ་ཤཾ་བྷ་རཾ་སྭཱ་ཧཱ། ཞེས་པའི་སྔགས་དམར་མོ་གཅིག་ལས་་་་་
གཉིས་ཆད་ཀྱི་ཚུལ་གྱིས་ཐུགས་ཀ་ནས་བརྒྱུད་དེ་ཞལ་ནས་བྱུང་། བདག་གི་ཁ་་་
ནས་ཞུགས། སྙིང་གའི་ཧཱུྃ་གི་མཐའ་ལ་གཡོན་བསྐོར་དུ་འཁོད་པའི་འོད་ཀྱིས་སྡིག་
སྒྲིབ་ཐམས་ཅད་སྦྱངས་པར་གྱུར། འདི་ནི་སངས་རྒྱས་ཐམས་ཅད་ཀྱིས། །སྙིང་
， 464 ，



པོ་ཡི་ནི་ཡེ་ཤེས་མཆོག །སངས་རྒྱས་ཐམས་ཅད་བསྡུས་པ་ནི། །ཁྱོད་ཀྱིས་ཀྱང་ནི་
རྟག་ཏུ་བཅངས། །ཞེས་བླ་མས་གསུངས་ཤིང་སྔགས་ཀྱིས་རྗེས་སུ་བཟློས་པར་་་་་
བསྒོམ་ལ། སྔགས་དེ་ཉིད་ལན་གསུམ་བརྗོད། བཅོམ་ལྡན་བདག་ལ་སྩལ་ལགས་
ཀྱི། །བཅོམ་ལྡན་བདག་ལ་བྱིན་གྱིས་རློབས། །ཞེས་མེ་ཏོག་བླ་མ་ལ་ཕུལ། །བླ་་་
མས་ཀྱང་། །བཅོམ་ལྡན་འདི་ལ་སྩལ་ལགས་ཀྱི། །བཅོམ་ལྡན་འདི་ལ་བྱིན་གྱིས་་
རློབས། དཔལ་འཁོར་ལོ་བདེ་མཆོག་གི་སྐུ་གསུང་ཐུགས་ཀྱི་བྱིན་རླབས་ཐམས་་་
ཅད་བདག་གི་ལུས་ངག་ཡིད་གསུམ་ལ་འཇུག་པར་གྱུར་ཅིག ཅེས་བྱ་ཞིང་མེ་ཏོག་
སྤྱི་བོར་བཞག སློབ་མ་ལ་དབང་བསྐུར་བའི་ཚེ། དེ་ལྟར་སྔགས་ཀྱི་དབང་ཐོབ་་་
པས་སྔགས་བཟླས་པས། དངོས་གྲུབ་ཐམས་ཅད་སྟེར་བར་བྱེད་དོ། །ཞེས་བརྡ་་
སྤྲད་དོ།།
གསུམ་པ་བརྟུལ་ཞུགས་ཀྱི་དབང་ལ་གཉིས།
དང་པོ་ཐུན་མོང་གི་བརྟུལ་ཞུགས་སྦྱིན་པ་ནི། སྔར་ལྟར་བསངས་སྦྱངས།
བདག་དང་རྡོ་རྗེ་སྟོང་པ་ཉིད་དུ་གྱུར། སྟོང་པའི་ངང་ལས་པདྨ་དང་ཟླ་བའི་་་་་
གདན་གྱི་སྟེང་དུ། ཧཱུྃ་ལས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་པ་ལས། རང་་
དང་རྡོ་རྗེ་གཉིས་རྡོ་རྗེ་སེམས་དཔའ་དཀར་པོ་ཞལ་གཅིག་ཕྱག་གཉིས་ཀྱིས་གཡས་ ་
རྡོ་རྗེ་དང་། གཡོན་དྲིལ་བུ་འཛིན་པས་ཡུམ་རྡོ་རྗེ་སྙེ་མ་དཀར་མོ་གྲི་གུག་དང་་་་
ཐོད་པ་འཛིན་པ་ལ་འཁྱུད་པའི་ཡབ་ཕྱག་རྒྱ་དྲུག་དང་། ཡུམ་ཕྱག་རྒྱ་ལྔས་བརྒྱན་
ཞིང་། ཡབ་རྡོ་རྗེ་སྐྱིལ་ཀྲུང་གིས་བཞུགས་པའི་དཔྲལ་བར་ཨོཾ། མགྲིན་པར་ཨཱཿ
ཐུགས་ཀར་ཧཱུྃ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུྃ་གི་འོད་ཟེར་གྱིས་
བསྒོམ་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། ཕོ། ཛ
ཧཱུྃ་བཾ་ཧོ ཡེ་ཤེས་པ་དང་གཉིས་སུ་མེད་པར་གྱུར། སྔར་ལྟར་མཆོད། རྡོ་རྗེ་་་
སེམས་དཔའ་ཡབ་ཡུམ་བཞུ་བ་ལས་བྱུང་བའི་རྡོ་རྗེར་གྱུར། འདི་དེ་སངས་རྒྱས་་
• 466 •



ཐམས་ཅད་དེ། །ཧེ་རུ་ཀ་དཔལ་ཕྱག་ན་གནས། ། ཁྱོད་ཀྱིས་ཀྱང་ནི་རྟག་ཏུ་་་་་
བཅངས། །དཔལ་ཧེ་རུ་ཀ་པའི་བརྟུལ་ཞུགས་བརྟན། །ཞེས་གསུངས་ཤིང་སྔར་་
ལྟར་གནས་གསུམ་དུ་རེག་ནས། ལག་པ་གཡས་སུ་གཏད་པ་སྙིང་གར་བཟུང་། །
ཨོཾ་སརྦ་ཏ་ཐ་ག་ཏ་སིདྷ་ས་མ་ཡ། ཏིཥྛ་ཨེ་ཥ་སྟེ་དྷ་ར་ཡ་མི་ཧ་ཧ་ཧ་ཧ་ཧི། ཞེས་་་
བརྗོད། སྙིང་གར་རྡོ་རྗེ་སེམས་དཔའ་ཡབ་ཡུམ་འོད་ཟེར་འཕྲོ་བ་ཞིག་ཏུ་བཞུགས་
པར་གྱུར། དེང་ཕྱིན་ཆད་རྡོ་རྗེ་སེམས་དཔའ་འཐོབ་པའི་ཐབས་སུ། ཡེ་ཤེས་་་་
ལྔའི་ནང་གི་རྡོ་རྗེ་དང་མ་བྲལ་བར་ཆོངས་ཤིག །
གཉིས་པ་ཐུན་མོང་མ་ཡིན་པའི་བརྟུལ་ཞུགས་སྦྱིན་པ་ནི། བསངས་སྦྱངས།
རང་ཉིད་སྟོང་པ་ཉིད་དུ་གྱུར། སྟོང་པའི་ངང་ལས་སྣ་ཚོགས་པདྨ་དང་ཉི་མའི་་་
སྟེང་དུ་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་པ་ལས། རང་ཉིད་
དཔལ་ཧེ་རུ་ཀ་སྐུ་མདོག་མཐིང་ག་ཞེས་པ་ནས། ཚངས་པའི་མགོ་བོ་གདོང་བཞི་
པ་བསྣམས་པ། བཅོམ་ལྡན་འདས་ལ་མངོན་དུ་ཕྱོགས་པ་བཅོམ་ལྡན་འདས་མ་་་
ཞེས་པ་ནས། ཞལ་ནས་ཏུ་ཏི་ར་འཛག་པའོ། །ཞེས་པའི་བར་མངོན་རྟོགས་ལྟར་
རོ། །རང་གི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། བླ་མ་དང་གཙོ་བོ་ཐ་
མི་དད་པའི་ཐུགས་ཀའི་ཧཱུྃ་གི་འོད་ཟེར་གྱིས། སྒོམ་པ་དང་འདྲ་བའི་ཡེ་ཤེས་པ་་་
དང་དབང་གི་ལྷ་རྣམས་སྤྱན་དྲངས། ཕོ། ཛཧཱུྃ་བཾ་ཧོ༔ ཡེ་ཤེས་པ་དང་གཉིས་
སུ་མེད་པར་གྱུར། དེ་བཞིན་གཤེགས་པ་ཐམས་ཅད་ཀྱི་མངོན་པར་དབང་བསྐུར་
དུ་གསོལ། ཞེས་གསོལ་བ་བཏབ་པས། ཡུམ་བཞི་ཕག་མོ་དང་ལྔས། ཨོཾ་སརྦ་ཏ་
ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་གསུངས་ཤིང་དབང་བསྐུར་བས།
ཡབ་ལ་རྡོ་རྗེ་སེམས་དཔའ་དང༌། ཡུམ་ལ་མི་བསྐྱོད་པས་དབུ་བརྒྱན་པར་གྱུར།
ཁ་ཊཾ་ག་དང༌། ཅང་ཏིའུ་དང༌། ཐོད་པ་རྣམས་ལ་ཡུམ་གྱི་སྙིང་པོ་ལན་གསུམ་་་
གསུམ་བཟླས་ཏེ། ཧེ་རུ་ཀ་དཔལ་ཕྱག་རྒྱ་ནི། ཕྱི་དང་ནང་ན་ཡང་དག་གནས། །
，166



ཁ་ཊཾ་ཅང་ཏིའུ་ལྷུང་བཟེད་དག །བྱིན་པ་དཔའ་བོ་བཟུང་བར་གྱིས། །ཁ་ཊཾ་ཅང་
ཏིའུ་ལྷུང་བཟེད་བཟང་། །ཧེ་རུ་ཀ་དཔལ་ཁ་ཊཾ་ག །རྣལ་འབྱོར་མ་ནི་ཌ་མ་རུ། །
རྡོ་རྗེ་ཁ་ཊཾ་རྡོ་རྗེ་བཅས། །དྲིལ་བུ་བསིལ་བསིལ་སྒྲ་སྒྲོགས་ཤིག །ཚངས་པའི་སྐུད་
ཐོགས་རྣལ་འབྱོར་དག །ཁ་ཊཾ་ག་དང་རྣལ་འབྱོར་སྣོད། །དཔའ་བོ་ཆེན་པོས་་་
བླང་བར་གྱིས། །ཞེས་བརྗོད་དེ། ལག་པ་གཡས་སུ་ཌ་མ་རུ་དང་། གཡོན་དུ་་་
ཐོད་པ་བདུད་རྩིས་གང་བ། གཡོན་གྱི་གྲུ་མོར་ཁ་ཊཾ་ག སེ་རས་ཁར་ཚངས་སྐུད་
བྱིན་ལ། ཁ་ཊཾ་ག་ལྷའི་སྐུ་བདེ་བ་ཆེན་པོ། ཌཱ་མ་རུ་ཤེས་རབ་སྟོང་པ་ཉིད། ཐོད་
པ་བདེ་སྟོང་དབྱེར་མེད་དུ་སྐྱོང་བ། ཚངས་སྐུད་རྣམ་པར་མི་རྟོག་པའི་མཚོན་་་་་
བྱེད་དུ་ཤེས་པར་གྱིས་ལ། དེ་དག་དང་མི་བྲལ་བར་གྱིས་ཤིག ཅེས་བཤད་ལ།
ཌཱ་མ་རུ་དང་དྲིལ་བུའི་སྒྲ་བྱ། སྙིང་གའི་ནང་དུ་ཡང་ཧེ་རུ་ཀ་ཡབ་ཡུམ་མཚོན་་་་
གང་བ་ཞིག་བཞུགས་པར་གྱུར། ཞེས་སྒོམ་པའི་དབང་བྱའོ། །
བཞི་པ་ལུང་བསྟན་དབུགས་དབྱུང་ནི། བླ་མ་ཤཱཀྱ་ཐུབ་པའི་ཆ་ལུགས་སུ་་་
གནས། ལག་པ་གཡོན་གྱིས་ཆོས་གོས་ཀྱི་གྲྭ་སེང་གེའི་རྣ་བ་ལྟར་སྙིང་གའི་གཡོན་
དུ་བཟུང་། གཡས་པས་མི་འཇིགས་སྦྱིན་པའི་ཕྱག་རྒྱ་བཅས་ལ། ཇི་ལྟར་ང་ཡི་་་
ལུང་བསྟན་ནི། །འཁོར་ལོ་གསུམ་གྱི་བདག་ཉིད་ཁྱོད། །རང་ཉིད་སངས་རྒྱས་་་
ཀུན་རང་བཞིན། །ཧེ་རུ་ཀ་དཔལ་ཞེས་བྱ་བའི། །དེ་བཞིན་གཤེགས་པ་ཉིད་ཡིན་
ནོ། །ཤྲཱི་ཧེ་རུ་ཀ་ཌཱ་ཀི་ཎི་ནཱ་མ། །སརྦ་ཏ་ཐ་ག་ཏ་སིདྷི་ས་མ་ཡ་ཧཱུཾ། །བྷར་བྷ་ཝ་སྭཱ་
ཧཱ། །ཁམས་གསུམ་གྱི་ནི་རྒྱལ་སྲིད་ཆེ། །དཔལ་ལྡན་ཡོན་ཏན་འབྱུང་བའི་གནས། །
བདུད་ཚོགས་ཀུན་ལས་རྣམ་རྒྱལ་ཞིང༌། །གྲོང་ཁྱེར་མཆོག་ཏུ་བཞུགས་པ་ཡིན། །
ཞེས་བརྗོད་དོ། །
གཉིས་པ་ཐུན་མོང་མ་ཡིན་པ་རྡོ་རྗེ་སློབ་དཔོན་གྱི་དབང་ལ། དངོས་དང་།
མཐའ་རྟེན་རྗེས་གནང་ངོ༌། །
• 167 •



དང་པོ་ནི། རྡོ་རྗེ་སློབ་དཔོན་གྱི་དབང་གི་དོན་དུ་མཎྜལ་ཕུལ་ཏེ། ཕྱིར་མི་
ལྡོག་པའི་དབང་བསྐུར་ཆེ། །དཔའ་བོ་ཆེན་པོས་བདག་ལ་སྩོལ། །འགྲོ་བ་མཚན་
མ་མེད་བྱེད་པ། །དེ་ནི་ད་འདིར་མཛད་དུ་གསོལ། །ཞེས་གསོལ་བ་ལན་གསུམ་་
གདབ། བསངས་སྦྱངས། རང་ཉིད་སྟོང་པར་གྱུར། སྟོང་པའི་ངང་ལས་དབང་
སྟེགས་རིན་པོ་ཆེའི་ཁྲི་སེང་གེས་བཏེགས་པའི་སྟེང་དུ། པདྨ་དང་ཉི་མའི་གདན་ལ།
ཧཱུྃ་ལ་རྡོ་རྗེ་སྔོན་པོ་ཧཱུྃ་གིས་མཚན་པ་ཡོངས་སུ་གྱུར་པ་ལས། རང་ཉིད་རྡོ་རྗེ་་་་
འཆང་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་གཡས་རྡོ་རྗེ་དང་། གཡོན་་་་་
དེའི་ཡུ་བ་བྱས་པའི་དྲིལ་བུ་འཛིན་པས། ཡུམ་རྡོ་རྗེ་སྙེ་མ་སྔོན་མོ་གྲི་གུག་དང་་་་
ཐོད་པ་འཛིན་པ་ལ་འཁྱུད་པའི་ཡབ་ཕྱག་རྒྱ་དྲུག་དང་ཡུམ་ཕྱག་རྒྱ་ལྔས་བརྒྱན་་་་་
ཞིང་། ཡབ་རྡོ་རྗེ་སྐྱིལ་ཀྲུང་གིས་བཞུགས་པའི་དཔྲལ་བར་ཨོཾ། མགྲིན་པར་ཨཱ
ཐུགས་ཀར་ཧཱུྃ། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཧཱུྃ་གི་འོད་ཟེར་གྱིས་
སྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཕོ། ཛཧཱུྃ་བཾ་ཧོ ཡེ་ཤེས་པ་དང་
གཉིས་སུ་མེད་པར་གྱུར། སྟེང་དུ་གདུགས་དཀར་པོ་གསེར་གྱི་ཡུ་བ་ཅན།
གཡས་སུ་རྒྱལ་མཚན། གཡོན་དུ་བ་དན་ཕྱོགས་ཐམས་ཅད་དུ་མཆོད་པའི་སྤྲིན་་་
དང་བཅས་པར་གྱུར། བསངས་སྦྱངས། རྡོ་རྗེ་དང་དྲིལ་བུ་སྟོང་པ་ཉིད་དུ་གྱུར།
སྟོང་པའི་ངང་ལས་ཧཱུྃ་ལས་བྱུང་བའི་རྡོ་རྗེ། རྡོ་རྗེ་སེམས་དཔའི་ངོ་བོ་དང་། ཨ་
ལས་བྱུང་བའི་དྲིལ་བུ་རྡོ་རྗེ་སྙེ་མའི་ངོ་བོར་གྱུར། སྔར་གྱི་རྡོ་རྗེའི་བརྟུལ་ཞུགས་་་
བྱིན་པའི་ཚིགས་བཅད་ཀྱི་རྗེས་སུ། ཐོག་མ་མེད་པའི་སེམས་དཔའ་ནི། རྡོ་རྗེ་་་
སེམས་དཔའ་དགའ་བ་ཆེ། །ཀུན་ཏུ་བཟང་པོ་ཀུན་དགའ་ཉིད། །རྡོ་རྗེ་སྙེམ་ཚུལ་
བདག་པོའི་བདག །བཅོམ་ལྡན་དཔལ་མཆོག་དང་པོའི་སྐྱེས་བུའོ། །ༀ་མ་ཧཱ་་་
བཛྲ་ཧཱུྃ། སྟོང་པ་ཉིད་དང་དབྱེར་མེད་པའི་རྒྱལ་བའི་ཐུགས་གཉིས་སུ་མེད་པའི་་
ཡེ་ཤེས་ནི། གསང་བའི་རྡོ་རྗེ་ཡིན་ལ། དེ་དྲན་པའི་དོན་དུ་རྡོ་རྗེ་འཛིན་པ་རྡོ་་་
• 468 •



རྗེའི་དེ་ཁོ་ན་ཉིད་ཀྱི་སྒོ་ནས་བཟུང་ཞིག་ཅེས་བརྗོད་དེ། རྡོ་རྗེ་ལག་པ་གཡས་སུ་་་
སྦྱིན། སྔར་གྱི་དྲིལ་བུའི་ཚིགས་བཅད། ཨ་སྲིད་པ་ངོ་བོ་ཉིད་ཀྱིས་དག །ངོ་བོའི་
ཉིད་ཀྱི་སྲིད་བྲལ་བྱས། །རང་བཞིན་དག་པའི་སེམས་དཔའ་མཆོག །སྲིད་པའི་་
མཆོག་ནི་མཛད་པ་ཡིན། །བཛྲ་གནྡྷེ་ཨཱཆོས་མ་རང་བཞིན་མེད་པའི་སྒྲ་དྲིལ་བུས་
སྒྲོག་པར་སེམས་པའི་སྒོ་ནས་དྲིལ་བུ་འཛིན་པ། དྲིལ་བུའི་དེ་ཁོ་ན་ཉིད་དྲན་པའི་
སྒོ་ནས་བཟུང་ཞིག ཅེས་བརྗོད་ཅིང་། དྲིལ་བུ་དཀྲོལ་ཏེ་ལག་པ་གཡོན་དུ་་་་་
གཏད་ལ་དཀྲོལ། ཡིད་ཀྱི་ལུས་ནི་བརྟན་པའི་ཕྱིར། །ཕྱག་རྒྱའི་དམ་ཚིག་རབ་ཏུ་
བརྗོད། །གང་གི་ལུས་ནི་ཐམས་ཅད་བརྟན། །དེས་ན་ཕྱག་རྒྱ་རབ་ཏུ་བསྒྲགས། །
ཡེ་ཤེས་ཕྱག་རྒྱུར་བྱིན་བརླབས་ནས། །འདོད་པ་ཐམས་ཅད་ལོངས་སྤྱོད་ཅིང༌། །
དངོས་གྲུབ་ཐམས་ཅད་འགྲུབ་པར་གྱིས། །རང་གི་ལུས་ལྷའི་ལྷ་སྐུ་ཕྱག་རྒྱ་ཆེན་་་་
པོར་སྒོམ་པ་ནི་འདའ་བར་མི་རུང་བའི་ཕྱག་རྒྱའི་དམ་ཚིག་ཡིན་ལ། དེང་ཡེ་ཤེས་
ཀྱི་ཕྱག་རྒྱ་གཉིས་མཉམ་པར་སྦྱར་ཏེ་དངོས་གྲུབ་ཐམས་ཅད་བསྒྲུབ་དགོས་སོ།
ཞེས་གོ་བར་བྱ་ཞིང་། ཤེས་རབ་བཅུ་དྲུག་ལོན་པ་ལ། །ལག་པ་དག་གིས་ཡང་་་
དག་འཁྱུད། །རྡོ་རྗེ་དྲིལ་བུ་མཉམ་སྦྱོར་བ། །སློབ་དཔོན་གྱི་ནི་དབང་དུ་འདོད། །
ཅེས་གསུངས་པ་ལྟར། དེ་ཁོ་ན་ཉིད་དྲན་པའི་སྒོ་ནས་རྡོ་དྲིལ་འཛིན་པས་ལག་པ་
སྙིང་གར་འཁྱུད་པའི་ཚུལ་བྱ་སྟེ། རང་རྡོར་སེམས་ཡབ་ཡུམ་འཁྱུད་པར་སྒོམ་པ་ལ་
བརྟེན་ནས་བྱུང་བའི་བདེ་བ་དང་སྟོང་པ་ཉིད་སྦྱར་བའོ། །རྡོ་རྗེ་སློབ་དཔོན་གྱི་་་
དབང་གི་དངོས་གཞི་ཡིན་པས། སློབ་མ་ལ་དབང་བསྐུར་བའི་ཚེ་དོན་དེ་ཉིད་་་་་
ལེགས་པར་བརྡ་འཕྲོད་པ་གལ་ཆེའོ། །དེ་ནས་བླ་མ་དང་གཙོ་བོ་ཐ་མི་དད་པའི་
ནང་གི་ཧེ་རུ་ཀའི་ཐུགས་ཀའི་ས་བོན་གྱི་འོད་ཟེར་གྱིས། འཁོར་ལོ་བདེ་མཆོག་གི་
ལྷ་ཚོགས་འཁོར་དང་བཅས་པ་སྤྱན་དྲངས། ཞེས་པ་ནས་མི་བསྐྱོད་པས་དབུ་་་་
བརྒྱན་པར་གྱུར། ཞེས་པའི་བར་ཆུ་དབང་ཇི་ལྟ་བ་བཞིན་ནོ། །དབང་གི་ལྷ་་་་
• 69，



ཐམས་ཅད་སྤྱི་བོ་ནས་ཐིམ་པར་གྱུར། ཨོཾ་སུ་ཏྲ་ཏིཥྛ་བཛྲ་ཡེ་སྭཱ་ཧཱ། ཞེས་བརྗོད་་
ཅིང་མེ་ཏོག་གི་ཆར་ཕབ་ནས་ཁམས་གསུམ་ཆོས་ཀྱི་རྒྱལ་པོར་མངའ་གསོལ་བར་་་
བསམ་མོ། །ཆུ་གཉིས་སོགས་ལྟར་སྔར་མཆོད་ཅིང་། དེར་འདུས་པའི་དཔའ་བོ་
དང་རྣལ་འབྱོར་མ་རྣམས་ཀྱིས་ཀྱང་མེ་ཏོག་ལ་སོགས་པས་ཇི་ལྟར་འདོད་པར་་་་་
མཆོད་པར་བྱའོ། །
གཉིས་པ་རྗེས་གནང་ནི། དེ་ཉིད་རིག་པའི་རྣལ་འབྱོར་གྱིས། །མི་བྱ་བ་ནི་
ཅི་ཡང་མེད། །དེ་ཉིད་ཤེས་ནས་དེ་ནས་ནི། །དཔའ་བོས་འདོད་པ་སྣ་ལྔ་སྤྱོད། །
བདེ་སྟོང་དབྱེར་མི་ཕྱེད་པའི་དེ་ཉིད་རིག་པའི་སྒོ་ནས་འདོད་ཡོན་ལྔ་ལ་ལོངས་་་་་
སྤྱོད་པར་བྱའོ། །ཞེས་འདོད་ཡོན་ལ་ལོངས་སྤྱོད་པའི་རྗེས་གནང་དང་། །བདག་
ཉིད་དཔའ་བོ་ཀུན་གྱི་དངོས། །བདག་ཉིད་ལྷ་མོ་ཀུན་གྱི་དངོས། །དེ་ཕྱིར་བདག་
གིས་ཐམས་ཅད་བྱ། །བདག་ཉིད་ཧེ་རུ་ཀ་མཆོག་བྱ། །རང་ཉིད་དཔའ་བོ་རྣལ་་
འབྱོར་མ་ཐམས་ཅད་འདུས་པའི་ངོ་བོ་ཧེ་རུ་ཀ་བལྟས་ལ། བདག་ཉིད་ལ་མཆོད་
པར་བྱའོ། །ཞེས་ལྷ་མཆོད་པའི་རྗེས་གནང་དང་། རྟེན་ཅིང་འབྲེལ་བར་འབྱུང་
ཆོས་ཅན། སེམས་ཅན་སྒྱུ་མའི་རང་བཞིན་ནོ། །སེམས་ཅན་དོན་དུ་མཉམ་ཉིད་
བྱོས། སྣོད་བཅུད་སྒྱུ་མ་ལྟར་ཤེས་པར་གྱིས་ལ་སེམས་ཅན་གྱི་དོན་བྱོས་ཤིག་
ཅེས་སེམས་ཅན་གྱི་དོན་བྱེད་པའི་རྗེས་གནང་སྦྱིན་ནོ། །དེ་ལྟར་དཀྱིལ་འཁོར་་་
རྣམ་པ་བཞི་ལས་ཕྱི་རྡུལ་ཚོན་གྱི་དཀྱིལ་འཁོར་དུ། དབང་རྣམ་པ་བཞི་ལས་་་་
ཁམས་གསུམ་ཆོས་ཀྱི་རྒྱལ་པོར་དབང་བསྐུར་བས་ན། སློབ་དཔོན་གྱི་དབང་དང་།
ཕྱིར་མི་ལྡོག་པའི་དབང་དང་འདྲ་ཞིང་། ཕྱིར་མི་ལྡོག་པའི་ནུས་པའི་ནུས་པ་ཁྱད་
པར་ཅན་འཇོག་པས། ཕྱིར་མི་ལྡོག་པའི་དབང་ཞེས་བཤད་པ་དང་། དབང་་་་
དྲུག་པ་ལ་བུམ་པའི་ཆུའི་བྱ་བ་རྗེས་སུ་འགྲོ་བས། བུམ་པའི་དབང་ཞེས་བཤད་པ་
དེ་ཉིད་ཐོབ། གཙོ་བོ་ལུས་ཀྱི་དྲི་མ་འཁྲུད་ཅིང་ལུས་ཐ་མལ་གྱི་སྣང་ཞེན་སྦྱོང་།
• 170 •



ལམ་བསྐྱེད་པའི་རིམ་པ་ཡན་ལག་དང་བཅས་པ་སྒོམས་པ་ལ་དབང་བར་བྱས།
འབྲས་བུ་སྤྲུལ་པའི་སྐུ་འགྲུབ་པའི་ནུས་པ་དང་བག་ཆགས་ཁྱད་པར་ཅན་བཞག་པ་
ཡིན་ནོ། ཞེས་དབང་གི་དག་པ་སྦྱིན་པར་བྱའོ། ། །
གཉིས་པ་གསང་བའི་དབང་ནི། དེ་ལྟར་གསང་བའི་དབང་དོན་དུ་ཕྱག་་་་
འཚལ། མཎྜལ་དང་རིག་མཚན་ཉིད་དང་ལྡན་པ་ཕུལ་བའི་མོས་པ་བྱས་ལ།
སྐྱོབ་མེད་སྐྱོབ་པ་སྐྱབས་མེད་སྐྱབས། །དཔལ་ནི་འཁོར་ལོ་བདེ་བའི་མཆོག །རྒྱུ་
མེད་པར་ནི་ཐུགས་རྗེ་ཆེ། །མགོན་མེད་བདག་གི་མགོན་མཛོད་ཅིག །བདག་་་་
ཉིད་ཆེ་ཁྱོད་ཇི་ལྟ་བར། །གཙོ་བོས་བདག་ཀྱང་དེ་འདྲར་མཛོད། །འཁོར་བ་་་་་
འདམ་གྱི་ཚོགས་ནང་དུ། །བྱིང་བ་བདག་ལ་སྐྱབས་མཛོད་ཅིག །ཅེས་ལན་་་་་
གསུམ་གསོལ་བ་གདབ། ཡི་གེ་བདུན་པ་བརྗོད་ལ་གདོང་གཡོགས་བཅིངས།
འབྲུ་གསུམ་བརྗོད་ཅིང་ནང་མཆོད་གཏོར་ལ་བསྲུངས། རང་ཉིད་ཛཾ་ལས་པདྨ་ཛི་
ཀྱི་མཚན་པ་ཡོངས་སུ་གྱུར་པ་ལས་འོད་དཔག་མེད་སྐུ་མདོག་དམར་པོ་ཞལ་གཅིག་
ཕྱག་གཉིས་ཀྱིས་པདྨ་དང་དྲིལ་བུ་འཛིན་པར་གྱུར། བླ་མ་དང་གཙོ་བོ་ཐ་མི་དད་
པ་ཧེ་རུ་ཀ་ཞལ་བཞི་ཕྱག་གཉིས་པའི་རྣམ་པ་ཅན་དུ་གསལ་བར་གྱུར། བསངས་
སྦྱངས། རིག་མ་སྟོང་པ་ཉིད་དུ་གྱུར། སྟོང་པའི་ངང་ལས་བཅོམ་ལྡན་འདས་མ་
རྡོ་རྗེ་ཕག་མོ་ཞལ་ནས་ཏུ་ཏི་ར་འཛག་པའོ། ཞེས་པའི་བར་མངོན་རྟོགས་ལྟར་རོ། །
ཡབ་ཀྱི་གསང་གནས་མི་དམིགས་པའི་ངང་ལས་ཞེས་པ་ནས། རྒྱ་སེར་པོས་མཚན་
པ་ཞེས་པའི་བར་མངོན་རྟོགས་ལྟར་རོ། །རྡོ་རྗེ་དང་པདྨ་བྱིན་གྱིས་བརླབས། བླ་
མ་ཡབ་ཡུམ་སྙོམ་པར་ཞུགས་པས་དགའ་བའི་སྒྲས་དཔའ་བོ་དང་དཔའ་མོ་རྣམས་
སྤྱན་དྲངས་ཏེ། དཔའ་བོ་རྣམས་ཡབ་ཀྱི་ཞལ་དང་དཔའ་མོ་རྣམས་ཡུམ་གྱི་ཞལ་་
དུ་ཞུགས། ཐུགས་ཀར་འོད་དུ་ཞུ། སྐུའི་དབྱིབས་བརྒྱུད་ནས་དཔའ་བོ་ཐམས་་་
ཅད་ཞུ་བ་འདུས་པའི་བྱང་སེམས་དཀར་པོ་དང་། ལྷ་མོ་ཐམས་ཅད་མཉམ་པར་
• /71 •



ཞུ་བའི་བྱང་སེམས་དམར་པོ་གཉིས་འདྲེས་པའི་ཀུན་རྫོབ་བྱང་ཆུབ་ཀྱི་སེམས་སུ་་་
གྱུར། དངོས་སུ་བྱིན་གྱིས་བརླབས་པའི་ནང་མཆོད་ལྕེ་ཐོག་ཏུ་བཞག་ལ། འདི་་
ཉིད་དཔའ་བོ་ལྷ་མོ་རྣམས། དམ་ཚིག་སྨད་འབྱུང་ཆེན་པོ་སྟེ། །ཁམས་ལྔ་ལྡན་་་་
པའི་རོས་རྟོགས་བྱེད། །དེ་བ་གང་དེ་མྱང་བར་བྱ། །ཇི་ལྟར་རྡོ་རྗེ་འཆང་སོགས་
ཀྱིས། །སྔོན་ཆད་སྲས་ནི་དབང་བསྐུར་བ། །དེ་བཞིན་དུ་ནི་བྱང་ཆུབ་སེམས། །
བཟང་པོས་བུ་ཁྱོད་དབང་བསྐུར་རོ། །ཞེས་བརྗོད་ལ་བྱིན། ཀྱེ་མ་བདེ་བ་ཆེན་་་
པོའོ། །ཞེས་བརྗོད། སངས་རྒྱས་ཐམས་ཅད་བཞུ་བ་འདུས་པའི་ངོ་བོར་གྱུར་་་་་
པའི་བྱང་ཆུབ་ཀྱི་སེམས་མྱངས་པས། བདེ་བ་ཆེན་པོ་སྐྱེས་པ་དང་། བདེ་བ་དེས་
སྟོང་པ་ངེས་པའི་བདེ་སྟོང་དབྱེར་མེད་དུ་སྦྱར་བ་དེ། གསང་དབང་གི་ངོ་བོ་ཡིན་
ནོ། ཞེས་གོ་བ་བསྐྱེད་པར་བྱའོ། །བླ་མ་ཡབ་ཡུམ་གྱི་ཐུགས་ཀ་ནས་ཧེ་རུ་ཀ་ཡབ་
ཡུམ་འཕྲོས། རང་གི་མགྲིན་པར་ཐིམ་པར་གྱུར། འབྲུ་གསུམ་བརྗོད་ཅིང་བདུད་
རྩི་གཏོར་ལ་གདོང་གཡོགས་དབྱེ། དེ་ལྟར་ཀུན་རྫོབ་བྱང་ཆུབ་ཀྱི་སེམས་ཀྱི་དཀྱིལ་
ཁོར་དུ་གསང་བའི་དབང་ཐོབ། གཙོ་བོ་ངག་གི་དྲི་མ་འཁྲུད། བདག་བྱིན་་་་་
བརླབ་ཀུན་རྫོབ་སྒྱུ་མའི་རྫོགས་རིམ་བསྒོམ་པ་ལ་དབང་། འབྲས་བུ་སངས་རྒྱས་་་
ལོངས་སྤྱོད་རྫོགས་པའི་སྐུ་ཐོབ་པའི་སྐལ་བ་དང་ལྡན་པར་བྱས་སོ། །ཞེས་དག་པ་
བྱིན་ནོ། །
གསུམ་པ་ཤེས་རབ་ཡེ་ཤེས་ཀྱི་དབང་ནི། ཕྱག་དང་མཎྜལ་ཕུལ་ཏེ། བཅོམ་
ལྡན་ཞི་བ་ཆེན་པོ་ཀྱེ། །རྡོ་རྗེ་རྣལ་འབྱོར་གཅིག་བཞེད་པ། །མི་ཕྱེད་ཕྱག་རྒྱ་སྒྲུབ་
པ་པོ། །རྡོ་རྗེ་རྣལ་འབྱོར་ལས་བྱུང་བ། །ཇི་ལྟར་ཁྱོད་ནི་བདག་ཉིད་ཆེ། །མངའ་
བདག་བདག་ལའང་དེ་ལྟར་མཛོད། །འཁོར་བའི་འདམ་གྱི་ཚོགས་ནང་དུ། །
བྱིང་བ་སྐྱབས་མེད་བདག་ལ་སྐྱོབས། །ཞེས་གསོལ་བ་ལན་གསུམ་གདབ། གདོང་
གཡོགས་དང་བསྲུང་བ་སྔར་ལྟར་བྱ། སྔར་བྱིན་གྱིས་བརླབ་པའི་གསང་དབང་གི་
• 472 •



རིག་མའམ་རིག་མ་གཞན་གང་རུང་སྟེ། བླ་མ་བདག་ལ། ལྷ་མོ་འདི་ནི་ཕྱག་རྒྱ་ཆེ།།
མཐའ་ཡས་བདེ་བ་སྦྱིན་པ་མོ། །རྣམ་པ་ཀུན་ཏུ་ཕྱག་རྒྱ་ལོངས། །བུ་ཡིས་བླ་མེད་
མཆོད་པ་གྱིས། །ཞེས་གསུངས་ཤིང་ཤེས་རབ་མ་གཏད་པས། ལྷ་མོ་དེས།
དཔའ་བོ་བྱང་ཆུབ་སེམས་ཟ་བར། །ཁྱོད་ནི་སྤྲོ་བ་ཡིན་ནམ་ཅི། །རིགས་ལྔ་ལས་
ནི་རང་བྱུང་བ། །རིག་མ་མཆོད་པ་ལ་གུས་སམ། །དྲི་ཆེན་དྲི་ཆུ་སྟོབས་དང་ཁྲག
སོགས་ཟ་ད་ལྟ་ཡིད་ཆེས་སམ། །རྗེས་སུ་མཐུན་སྨྲོས་དམ་ཚིག་བཟང་། །ཇི་ལྟར་
དགའ་བ་སྨྲོས་ཤིག་བུ། །ཞེས་འདྲི་བ་ལ། ཇི་ལྟར་གསུང་བའི་དམ་ཚིག་སོགས། །
ལྷ་མོ་བདག་ནི་ཅིས་མི་སྤྲོ། །བུད་མེད་རྟག་གུས་ཅིས་མི་བྱེད། །པདྨ་མཆོད་པ་་་་
ཅིས་མི་བགྱིད། །ཅེས་བརྗོད་པས་ལྷ་མོ་དེ་དགྱེས་དེ་སྐྲ་གྲོལ་ཞིང་གོས་དང་བྲལ་བ་
བྱས་ནས། པདྨ་བརྒྱད་པའི་དབུས་ན་གནས་པའི་རྩ་བདེ་བ་ཆེན་པོ་འབབ་པ་་་་
བསྟན་ནས། ཨེ་མ་ང་ཡི་པདྨ་འདི། །བདེ་བ་ཀུན་དང་ཡང་དག་ལྡན། །ཅིས་ཏེ་
ཆོ་ག་བཞིན་སྟོན་ན། །དེ་ཡི་མདུན་ན་བདག་གནས་ཏེ། །སངས་རྒྱས་བསྟེན་པ་་་
ལ་སོགས་པ། །བྱ་བ་ཐམས་ཅད་པདྨར་བྱེད། །བདེ་ཆེན་རྒྱལ་པོ་རང་ཉིད་ནི། །
འདི་ཉིད་དུ་ནི་ཡང་དག་གནས། །པདྨ་བྷཉྫ་ཧོ ཞེས་གསུངས་པར་གྱུར། རང་
ཉིད་ཧཱུཾ་ལས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་པ་ལས་དཔལ་ཧེ་རུ་ཀ་སྐུ་མདོག་
མཐིང་ག་ཞེས་པ་ནས། ཚངས་པའི་མགོ་བོ་གདོང་བཞི་པ་བསྣམས་པ། ཞེས་་་་
པའི་བར་མངོན་རྟོགས་ལྟར་རོ། །རིག་མ་སྟོང་པ་ཉིད་དུ་གྱུར། སྟོང་པའི་ངང་་་
ལས་བཅོམ་ལྡན་འདས་མ་རྡོ་རྗེ་ཕག་མོ། ཞེས་པ་ནས། ཞལ་ནས་ཏུ་ཏི་ར་འཛག་
པའོ། ཞེས་དང་། རྡོ་རྗེ་དང་པདྨ་བྱིན་གྱིས་བརླབ་པ་གོང་ལྟར་རོ། །དེ་ལྟར་་་
རང་དང་རིག་མའི་ལུས་འདོད་ལྷ་ཡབ་ཡུམ་དུ་གས་པའི་ལུས་ལྷའི་འདུ་ཤེས་དང་།
གཉིས་ཀའི་ཁ་བསངས་བྱིན་གྱིས་བརླབས་ནས། ཡི་གེ་བཀོད་པ་དག་སྔགས་ཀྱི་ས་
འདུ་ཤེས་དང་། ཐབས་དེ་ལ་བརྟེན་ནས་ཟག་མེད་ཀྱི་བདེ་བ་མངོན་དུ་བྱའོ་སྙམ་
，t73 •



པ། ཡིད་ཆོས་ཀྱི་འདུ་ཤེས་ཏེ་འདུ་ཤེས་གསུམ་དང་ལྡན་པས་སྙོམ་པར་ཞུགས།
བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་ཕྱོགས་་་་་
བཅུའི་རྒྱལ་བ་ཐམས་ཅད་བཀུག་སྟེ། བདག་གི་ལུས་ལ་ཐིམ་པ་རྣམས་ཆགས་པ་
ཆེན་པོའི་མེས་བཞུ་བའི་བྱང་ཆུབ་ཀྱི་སེམས་སྤྱི་བོ་ནས་མགྲིན་པར་སླེབས་པ་ན་་་་་
དགའ་བ་དང་། མགྲིན་པ་ནས་སྙིང་གར་སླེབས་པ་ན་མཆོག་དགའ་དང་། སྙིང་
ག་ནས་ལྟེ་བར་སླེབས་པ་ན་ཁྱད་པར་གྱི་དགའ་བ་དང་། ལྟེ་བ་ནས་ནོར་བུའི་་་་
རྩེར་སླེབས་པ་ན་ལྷན་ཅིག་སྐྱེས་དགའི་ཡེ་ཤེས་མངོན་དུ་བྱས། དེ་འདྲ་བའི་བདེ་
སྟོང་དབྱེར་མེད་དུ་སྦྱར་བ་དེ། ཤེས་རབ་ཡེ་ཤེས་ཀྱི་དབང་གི་དངོས་གཞིར་ངོ་་་
སྤྲོད། དེ་ནས་ཤེས་རབ་མ་དེ་དགྱེས་ནས་བདག་གི་མགོ་བོར་ལག་པ་གཡོན་པ་་་
བཞག་སྟེ། དང་པོ་ནས་བཟུང་སྟེ་བུ་ཁྱོད་ཀྱིས་ཇི་སྲིད་བྱང་ཆུབ་སྙིང་པོའི་བར།།
རྨི་འདྲར་སེམས་ཅན་ཐམས་ཅད་ཀྱིས། །དོན་ནི་བདག་ཉིད་ཀུན་གྱིས་བགྱི། །
ཞེས་རྗེས་སུ་གནང་བ་བྱིན་པར་གྱུར། སྔར་བཞིན་གདོང་གཡོགས་གསོལ། དེ་་་
ལྟར་ན་བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་ཐོབ། གཙོ་བོར་ཡིད་
ཀྱི་དྲི་མ་འཁྲུད། ཕྱག་རྒྱ་ཆེན་པོ་དོན་དམ་འོད་གསལ་གྱི་རྫོགས་རིམ་བསྒོམ་པ་ལ་
དབང་བར་བྱས། འབྲས་བུ་སངས་རྒྱས་ཀྱི་ཆོས་སྐུ་ཐོབ་པའི་སྐལ་བ་དང་ལྡན་་་་་
པར་བྱའོ། །
བཞི་པ་དབང་བཞི་པ་ནི། ཕྱག་དང་མཎྜལ་ཕུལ་ཏེ། ཁྱོད་ཞབས་པདྨོའི་་་
བཀའ་དྲིན་གྱིས། །གཙོ་བོ་དབང་བསྐུར་རྣམ་གསུམ་ཐོབ། །དེ་རིང་རིན་ཆེན་་་་་
ཆེན་བཞི་པ་ཡང་། །བཀའ་དྲིན་གྱིས་ནི་སྐྱབས་སུ་གསོལ། །ཞེས་གསོལ་བ་ལན་་
གསུམ་གདབ། དེ་ཡང་དབང་གསུམ་པའི་སྐབས་སུ་རང་འདོད་ལྷ་ཡབ་ཡུམ་དུ་་་་
གནང་བཞིན་པའི་དུས་ན། སེམས་དེ་ཁོ་ན་ཉིད་ལ་ཞུགས་པའི་བདེ་བ་ཆེན་པོ་་་
གཉིས། ཡིད་ངོ་ནས་དུས་མཉམ་དུ་ཡོད་པ་དེ་བཞིན་དུ། དོན་དེ་ཉིད་ཐབས་དུ་
• A74.



མས་གོམས་པར་བྱས་པའི་མཐར། ཡུལ་བདག་མེད་པའི་དེ་ཁོ་ན་ཉིད་དང་། །
ཡུལ་ཅན་བདེ་བ་ཆེན་པོའི་ཡེ་ཤེས་གཉིས། གཉིས་སྣང་ཕྲ་མོས་ཀྱང་བར་མ་ཆོད་
པར་ཆུ་ལ་ཆུ་བཞག་པ་བཞིན་རོ་གཅིག་ཏུ་ཞུགས་པའི་ཐུགས་དོན་དམ་པ་འོད་་་་་
གསལ་གྱི་ཡེ་ཤེས་དང་། སྐུ་ཤིན་ཏུ་ཕྲ་བའི་རླུང་སེམས་ལས་གྲུབ་པའི་ཀུན་རྫོབ་སྒྱུ་
མའི་སྐུ་ལོངས་སྤྱོད་རྫོགས་པ་རང་སྣང་གི་རིག་མ་དང་ཁ་སྦྱོར་བའི་རྣམ་པ་ཅན་་་་
གཉིས་དུས་གཅིག་པའི་རྟེན་དང་བརྟེན་པར་ཚོགས་པའི་ཟུང་འཇུག་བསམ་མི་་་་
ཁྱབ་ཀྱི་རིམ་པ་དེ་ཉིད། ཐོབ་བྱ་དོན་གྱི་དབང་བཞི་པ་ཡིན་ནོ། །ཞེས་བརྡའ་་་་
འཕྲོད་ངེས་སུ་ངོ་སྤྲད་པར་བྱའོ། །དེ་ལྟར་དོན་དམ་བྱང་ཆུབ་ཀྱི་སེམས་ཀྱི་དཀྱིལ་
འཁོར་དུ་དབང་བཞི་པ་ཚིག་དབང་རིན་པོ་ཆེ་ཐོབ། ལུས་ངག་ཡིད་གསུམ་གྱི་་་་
བག་ཆགས་འཁྲུད་པའི་ནུས་པ་བཞག བདེན་གཉིས་དབྱེར་མེད་ཟུང་འཇུག་ས་
བསམ་མི་ཁྱབ་ཀྱི་རྫོགས་རིམ་བསྒོམ་པ་ལ་དབང་བར་བྱས། འབྲས་བུ་ཟུང་འཇུག་
རྡོ་རྗེ་འཆང་གི་གོ་འཕང་མངོན་དུ་འགྱུར་བའི་སྐལ་བ་ཅན་དུ་བྱས་སོ། །ཞེས་དག་
པ་སྦྱིན་ནོ། །དེ་ནས། འདི་ནི་རང་བཞིན་མཛེས་མ་སྟེ། །ཕྱི་རོལ་ཡུལ་ནི་སྤངས་
པའོ། །རིགས་འདི་བོར་ནས་དེ་ལས་ནི། །གཞན་པའི་ཐབས་ཀྱི་སངས་རྒྱས་མེད།།
རིག་མའི་བརྟུལ་ཞུགས་སྤྱོད་ཅིག་བུ། །བརྟུལ་ཞུགས་རྣམས་ཀྱི་བླ་མའི་བླ། །ཞེས་
བརྗོད་དེ། དེའི་དོན་ནི་སྟོང་པ་ཉིད་ཀྱི་དོན་ལ་དམིགས་པ་ཉིད་ཀྱིས་ལྷན་སྐྱེས་ཀྱི་
བདེ་བ་ཆེན་པོ་འདྲེན་པའི་ངེས་དོན་གྱི་རིག་མ་འདི་བོར་ནས། ཐབས་གཞན་གྱི་
འཚང་མི་རྒྱ་བས། རིག་མའི་བརྟུལ་ཞུགས་སྤྱོད་ཅིག དེ་ནི་བརྟུལ་ཞུགས་ཐམས་
ཅད་ཀྱི་ནང་ནས་གོང་མའི་ཡང་གོང་མར་གྱུར་པའོ། །ཞེས་གོ་བར་བྱས་ཏེ་རིག་་་་
མའི་བརྟུལ་ཞུགས་སོ། །
གསུམ་པ་སློབ་མ་ཞུགས་པའི་དོན་དུ་བདེན་པའི་བྱིན་རླབས་བྱ་བ་ནི། དེ་་
ལྟར་བདག་འཇུག་བྱས་པའི་མཐར། ཆོས་རྣམས་གཟུགས་བརྙན་ལྟ་བུ་སྟེ། །དག་
• 475 •



ཅིང་གསལ་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་་
ལས་ཀུན་ཏུ་བྱུང༌། །དེ་བཞིན་ཉིད་ལ་ངེས་པར་སྐྱེ། །བདེན་པ་འདི་ཡི་དཀྱིལ་་་་
འཁོར་དུ། །གཟུགས་བརྙན་གསལ་བར་སློབ་མ་རྣམས། །ཀུན་གྱིས་དྲི་མེད་་་་་
མཐོང་བར་ཤོག །ཅེས་ལན་གསུམ་བརྗོད་དེ། བདེན་པའི་བྱིན་བརླབ་བྱའོ། །
གཉིས་པ་སློབ་མ་བཅུག་ཅིང་དབང་བསྐུར་བ་ནི། གོང་དུ་བཤད་པའི་རིམ་
པའི་ཆོ་གས། སློབ་མས་བླ་མ་རིམ་པ་དང་སྦྱར་ཏེ། དཀྱིལ་འཁོར་དུ་འཇུག་པ་་་
ཙམ་མམ། སློབ་མའི་དབང་ཙམ་མམ། སྡོམ་པ་གཉིས་ཀ་ལེགས་པར་བསྲུང་ནུས་
ཤིང་། དོན་གཉེར་བ་ཡིན་ན། རྡོ་རྗེ་སློབ་དཔོན་གྱི་དབང་དང་། དབང་གོང་
མ་གསུམ་ཡང་སྦྱིན་པ་ལ་སོགས་པ་བྱའོ། །
གསུམ་པ་དཀྱིལ་འཁོར་གྱི་མཇུག་གི་བྱ་བ་ནི། ལྷག་ཆད་ཀྱི་ཉེས་པ་ཞི་བའི་
དོན་དུ། གྲུབ་ན་ཞི་བའི་སྦྱིན་བསྲེག་བྱས་ནས། རང་དང་སློབ་མར་བཅས་པའི་
དཀྱིལ་འཁོར་ལ་རྒྱས་པར་མཆོད་དེ། ཕྱི་རོལ་ཏུ་སྔར་ལྟར་གཏོར་མ་བྱིན་ནས།
ནང་དུ་འོང་ནས་དཀྱིལ་འཁོར་ལ་ཕྱག་བྱས་ཏེ། སྔར་ལྟར་མཆོད་ནས་སྨོན་ལམ་་
གདབ། དེ་ནས་གཡོན་བསྐོར་གྱི་ལན་གསུམ་བསྐོར་བ་བྱ་ཞིང་། ཤར་སྒོ་ལ་་་་་
ཕྱོགས་པས་འགྲེངས་ཏེ། མེ་ཏོག་དང་བཅས་པའི་ཐལ་མོ་སྙིང་གར་སྦྱར་ནས། ཧེ་
རུ་ཀ་པའི་ཡིག་བརྒྱ་ལན་གསུམ་བརྗོད་ནས། གང་ཡང་བདག་བློ་རྨོངས་པ་ཡི། །
ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིར། །དེ་
ཀུན་མགོན་པོས་བཟོད་པར་མཛོད། །མ་རྙེད་ཡོངས་སུ་མ་ཤེས་དང༌། །གང་ཡང་
ནུས་པ་མ་མཆིས་དང་། །འདིར་ནི་བྱ་བ་བགྱིས་པ་གང་། །དེ་ཀུན་ཁྱེད་ཀྱིས་་་་་
བཟོད་མཛད་རིགས། །ཞེས་བཟོད་པར་གསོལ་ནས། ཨོཾ་བཛྲ་མུ ཞེས་བརྗོད་ལ།།
སེ་གོལ་གདབ་ཅིང་ལག་པ་གཡོན་པའི་སྲིན་ལག་གིས་དཀྱིལ་འཁོར་རེག་ནས།
དཀྱིལ་འཁོར་གྱི་ལྷ་ཐམས་ཅད་ཧཱུྃ་ཡིག་ཏུ་གྱུར་ཏེ། རང་གི་སྣ་བུག་གཡོན་ནས་་་
•76 •



ཞུགས། སྙིང་གའི་ཧཱུྃ་ལ་ཐིམ་པར་གྱུར། ཞེས་གཤེགས་གསོལ་བྱ། དེ་ནས། ཨོཾ་
ཨཀ་རོ་མུ་ཁཾ་ཞེས་སོགས་བཟླས་ཤིང་ཆོས་ཐམས་ཅད་སྟོང་པ་ཉིད་དུ་མོས་པས་་་
དྲིལ་བུ་དཀྲོལ་ཏེ། རྡོ་རྗེ་དང་བཅས་པའི་ལག་པ་གཡས་པས་ཤར་སྒོ་ནས་གཙོ་་་
བོའི་བར་གྱི་ལྷའི་མཚན་མ་རྣམས་མེ་ལོང་གི་སྟེང་དུ་རིམ་པས་བསྡུ་ཞིང་། རང་གི་
མགོ་ལ་ཅུང་ཟད་བླུགས། དེ་ནས་ལག་པ་གཡས་པའི་རྡོ་རྗེས་ལྷའི་གདན་རྣམས་་
དང་། སྒོའི་རྩིགས་པ་དང༌། མཚམས་ཀྱི་རྩིགས་པ་རྣམས་རིམ་པ་བཞིན་དབྱི།
དེ་ནས་རྡུལ་ཚོན་གཞན་རྣམས་བསྡུ། ལས་བུམ་གྱི་ཆུས་ཐིག་རྗེས་མི་མངོན་པར་་
བྱས། རྡུལ་ཚོན་དོན་དུ་གཉེར་བ་ཡོད་ན་ཅུང་ཟད་སྦྱིན་ཞིང་། ལྷག་མ་རྣམས་་་
རྣམ་རྒྱལ་བུམ་པར་བླུགས་ཏེ་རོལ་མོ་དང་བཅས་པའི་བཀུར་སྟི་ཆེན་པོ་དང་བཅས་
པས་ཆུ་ཀླུང་གི་འགྲམ་དུ་སྤྱན་དྲངས་ཏེ། མཎྜལ་དང་གཏོར་མ་དང་བཅས་པའི་
ཀླུའི་ཆོ་ག་སྐབས་གཞན་དུ་གསུངས་པ་ལྟར་བྱས་ནས་རྡུལ་ཚོན་ཀླུ་ལ་གཏོར་བར་་་
མོས་ནས་ཆུ་ཀླུང་དུ་དོར་ཞིང་། ཀླུ་རྣམས་ཀྱིས་ཀྱང་བཀུར་སྟི་ཆེན་པོས། ས་འོག་
ཏུ་གདན་དྲངས་པར་མོས་པ་བྱའོ། །དེ་ནས་རྡུལ་ཚོན་གྱི་ཤུལ་ཆུས་བཀང་སྟེ་ཁྱེར་
འོང་ནས། ནང་དུ་དཀྱིལ་འཁོར་གྱི་ཁང་པ་ལ་བསངས་གཏོར་བྱ་སྟེ། ཞི་བ་དང་
ཤིས་པའི་དོན་དུའོ། །དེ་ནས་རང་ཉིད་གཡོན་བརྐྱང་གི་གནས་ཤིང་རྡོ་དྲིལ་བཟུང་
བའི་ལག་གཉིས་རྡོ་རྗེ་ཁུ་ཚུར་བཅངས་པའི་མཛུབ་མོ་གཉིས་ལྕགས་ཀྱུ་བཞིན་བྱས་
ཏེ། ཕན་ཚུན་འཁྱུད་པ་སྐམ་པའི་ཕྱག་རྒྱ་བཅས་ལ། རང་ཉིད་ཁྲོ་བོ་ཁམས་་་་་
གསུམ་རྣམ་ལས་རྒྱལ་དུ་གྱུར། ཨོཾ་བཛྲ་ཀི་ལ་ཡ་ཨུདཱ་ཀཱི་ལ་ཡ། སརྦ་ཀཱི་ལ་ན་བཛྲ་
དྷ་ར་ཨཛྷཱ་པ་ཡ་ཧཱུྃ་ཧཱུྃ་ཧཱུྃ་ཧཱུྃ་ཕཊ་ཧོ ཞེས་བརྗོད་ལ་ཕུར་བུ་བཏོན་ལ། ཨོཾ་རུ་རུ་
སྤུ་རུ་ཛྭ་ལཱ་ཏིཥྛ་སིད་དྷ་ལོ་ཙ་ན། སརྦ་ཨདྨ་ས་དྷ་ན་སྭཱ་ཧཱ། ཞེས་སངས་རྒྱས་སྤྱན་
གྱིས་སྔགས་བརྒྱ་རྩ་བརྒྱད་བཟླས་པའི་འོ་མས་ཕུར་བུ་རྣམས་བཀྲུས་ཏེ། བགེགས་
ཀྱི་རྨ་དང་ཟུག་རྔུ་རྣམས་གསོས་ཤིང་སྒྲིབ་པ་དག་སྟེ། སངས་རྒྱས་ནས་རང་རང་
• 477 •



གི་གནས་སུ་གཤེགས་ཤིང་། ཕུར་བུའི་ཡེ་ཤེས་པ་རྣམས་རང་གི་རྡོ་རྗེ་ལ་ཐིམ་པར་
གྱུར། སྔར་ཕུར་བུ་བསམ་གཏན་གྱིས་བཏབ་པ་ཡིན་ན། འདིར་ཡང་བསམ་་་་
གཏན་གྱིས་ཕྱུང་བར་བྱའོ། །དེ་ནས་བུམ་པའི་མགུལ་འཆིང་ལ་སོགས་པ་དཀྱིལ་་
འཁོར་སྒྲུབ་མཆོད་དང༌། སྦྱིན་བསྲེག་དང་། རབ་གནས་དང་། དབང་བསྐུར་
སོགས་ལ་གང་བྱུང་བའི་དཀྱིལ་འཁོར་གྱི་ཡོ་བྱད་ཐམས་ཅད་བླ་མ་ཁོ་ནས་ཅི་་་་་་
བདེར་སྤྱད་པར་བྱ་སྟེ། སློབ་མས་ཅུང་ཟད་ཅིག་སྤྱད་ན་ཡང་དམ་ཚིག་ཉམས་་་་
པར་གསུངས་པའི་ཕྱིར། བག་དང་ལྡན་པར་བྱའོ། །འཁོར་ལོ་སྡོམ་པའི་རྒྱ་མཚོ་
ལས། །དབང་བཞི་ཆུ་རྒྱུན་འཐུང་འདོད་པའི། །རྣམ་པར་རོ་འཛིན་བརྐྱངས་་་་་
རྣམས་ལ། །དབང་ལྡན་བཞི་ཆུ་རྒྱུན་འདི་སྦྱིན། །དྲིལ་བུ་ལྷ་ལྔའི་དཀྱིལ་འཁོར་དུ། །
འཇུག་ཅིང་དབང་གི་རིམ་པ་འདི། བླ་མའི་མན་ངག་ལ་བརྟེན་ནས། །རྒྱུད་དང་
གྲུབ་ཆེན་དགོངས་པ་བཞིན། །ལེགས་བཤད་དགེ་བས་འགྲོ་བ་ཀུན། །བདེ་་་་
མཆོག་གོ་འཕང་མྱུར་ཐོབ་ཤོག །བདེ་མཆོག་དྲིལ་བུ་ལྷ་ལྔའི་དཀྱིལ་འཁོར་དུ་་་་་
འཇུག་ཅིང་དབང་བླངས་པའི་རིམ་པ། དབང་བཞིའི་ཆུ་རྒྱུན་འབེབས་བྱེད་ཅེས་
བྱ་བ་འདི་ནི། རྡོ་རྗེ་འཛིན་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་ང་ལྔ་་
པའོ། །མངྒ་ལཾ། བཀྲིས།། །།
178 •



༄༅། །འཁོར་ལོ་བདེ་མཆོག་དྲིལ་བུ་པའི་
རྫོགས་རིམ་བཞུགས་སོ།།
༄༅། །བླ་མ་དམ་པ་རྣམས་ལ་ཕྱག་འཚལ་ལོ། བློ་བཟང་མགྲིན་པའི་རྫ་རྔ་་་
ལས། །གྲགས་པའི་ལེགས་བཤད་སྒྲ་ཆེན་སྒྲོགས། །དཔལ་ལྡན་མཆོག་གི་གླུ་་་་
དབྱངས་མཁན། །ཀུན་གྱི་ཡིད་འཕྲོག་དེ་ལ་འདུད། །ལྷག་པའི་ལྷ་མཆོག་བླ་མ་ཧེ་
རུ་ཀ །ཀུན་ལ་མ་ལྟར་བརྩེ་བའི་རྗེ་བཙུན་མ། །དཔའ་བོ་དཔའ་མོའི་དབང་ཕྱུག་
ཐམས་ཅད་ཀྱི། །ཞབས་ཀྱི་པདྨོར་གུས་པས་ཕྱག་འཚལ་ལོ། །དྲིལ་བུ་རིམ་ལྔའི་་་
གནད་ཀྱི་དོན། །ཀུན་མཁྱེན་བློ་བཟང་ལས་འོངས་པ། །ཇི་བཞིན་ཁོ་བོས་བཤད་
པར་བྱ། །རྣམ་དཔྱོད་ལྡན་རྣམས་གུས་པས་ཉོན། །
གྲུབ་ཆེན་དྲིལ་བུ་པའི་ལུགས་ཀྱི་རིམ་པ་ལྔ་འཆད་པ་ལ། བསམ་མི་ཁྱབ་ཀྱི་
སྔོན་དུ་འགྲོ་བའི་རིམ་པ་དང་། བསམ་མི་ཁྱབ་ཀྱི་བསྐྱེད་ཚུལ་དངོས་གཉིས།
དང་པོ་ལ། བྱང་སེམས་དཀར་པོ་རྒྱས་པ་ལ་བརྟེན་ནས་ཏིང་ངེ་འཛིན་་་་་
བསྐྱེད་ཚུལ་དང་། དམར་པོ་རྒྱས་པ་ལ་བརྟེན་ནས་ཏིང་ངེ་འཛིན་བསྐྱེད་ཚུལ་་་་
གཉིས།
དང་པོ་ལ་བདག་བྱིན་གྱིས་བརླབ་པའི་རིམ་པ། སྣ་ཚོགས་རྡོ་རྗེའི་རིམ་པ།
ནོར་བུ་འགེངས་པའི་རིམ་པ་དང་གསུམ།
དང་པོ་ལ། ས་བོན་དང་བཅས་པའི་བདག་བྱིན་རླབས་དང་། ས་བོན་་་་་
མེད་པའི་བདག་བྱིན་རླབས་གཉིས། །
དང་པོ་ནི། རླུང་འབྱུང་འཇུག་རང་ལེགས་པར་འཇོག་པའི་རླུང་གི་གནད། །
སྤྱིར་རྒྱུན་དུའམ། ཐོ་རངས་རིག་པ་དྭངས་པའི་དུས་སུའམ། དགོང་མོའི་དུས་སུ་
，479 •



སྒོམ་པ་དུས་ཀྱི་གནད་ལུས་རྐང་བ་གཉིས་བཀྲ་ཞིང་། ལག་པ་གཉིས་མཉམ་བཞག
སྒལ་ཚིགས་པ་རྣམས་གཅིག་ཐོག་གཅིག་བརྩེགས། མིག་གཉིས་སྣ་རྩེར་ཕབ།
མགྲིན་པ་ཅུང་ཟད་དགུག་པ། ལྕེ་རྐན་ལ་སྦྱར། མཆུ་དང་སོ་རང་སར་བཞག་པ་
ལུས་ཀྱི་གནད་ཡིན། འདི་གསུམ་དམིགས་པ་ཀུན་ལ་བྱའོ། །སྒོམ་པ་ཡུན་གྱི་་་་་
གནད་ནི། རང་འཁོར་ལོ་བདེ་མཆོག་ཡབ་ཡུམ་ཞལ་སྦྱོར་གྱི་རྣམ་པ་སྒོམ་པའི་་་་
རང་ཡབ་ཏུ་གསལ་བའི་ནུ་མ་གཉིས་ཀྱི་ཐད་རྒྱབ་ལ་ཅུང་ཟད་ཉེ་བའི་ནང་ན། རོ་
རྐྱང་གཉིས་ཀྱིས་དབུས་མ་ལ་མདུད་པ་བརྒྱབ་པའི་མདུད་མཚམས་ནས་འདབ་མ་
བརྒྱད་དུ་གྱེས་པའི་རྩ་འཁོར་ཡོད་པ་དེའི་མདུད་པའི་ཐད་ཀྱི་དབུ་མའི་ནང་དུ་
ཐིག་ལེ་ཡུངས་དཀར་ཙམ་སྟོད་དཀར། སྨད་དམར་པོ་ཁ་སྦྱོར་གྱི་དབུས་སུ། ཧཱུྃ་
དཀར་ལ་དམར་བའི་མདངས་ཅན། ཐིག་ལེ་ན་དཱ་དང་བཅས་པའི་ན་དུའི་ནང་་
དུ་རང་གི་སེམས་ཞུགས་པ་བཞིན་དུ་བྱས་ནས་བསྒོམ་མོ། །དེ་ལྟར་བསྒོམ་པས་རོ་
རྐྱང་ནས་རྒྱུ་བའི་རླུང་དབུ་མར་ཞུགས། སྙིང་གའི་མི་ཤིགས་པ་ལ་ཐིམ་པས་མིག་
རྒྱུ་ནས་འོད་གསལ་གྱི་བར་འཆར། དེ་དུས་བདེ་སྟོང་དབྱེར་མེད་ཀྱི་འོད་གསལ་་
ལ་ཅི་ནུས་ཤིག་མཉམ་པར་བཞག དེ་ནས་རླུང་གཡོས་པར་བརྩམས་པ་ན་སེམས་
ཉེར་ཐོག་ཏུ་ལངས་པ་དང་དུས་སྙམ་དུ་ལུས་ཧེ་རུ་ཀ་ཡབ་ཡུམ་གྱི་སྐུར་ལྡང་། དེ་
ནས་ཕུང་པོ་རྙིང་པ་ལ་འདོད་བཞིན་དུ་འཇུག་པའི་མོས་པ་བྱས་ནས་ཡུལ་ལ་་་་་
ལོངས་སྤྱོད། དམིགས་རྟེན་མི་གསལ་ན་རྟེན་ཡོད་པའི་ཐད་དེར་སེམས་འཛིན།
ཡང་ལན་གཅིག་གསལ་ཀྱང་མྱུར་པོར་ཡལ་འགྲོ་ན། ཡང་ཡང་གསལ་འདེབས།
ཡང་གནས་གཞན་དུ་འཆར་ན་དམིགས་པས་བཀུག་ནས་དམིགས་རྟེན་ཡོད་པ་་་་
དེར་བསྒོམ། ཡང་སྟོད་ན་བ་སོགས་བྱུང་ན་རྐེད་པ་ཡན་གྱི་རླུང་དམིགས་བསྡུས་་
ནས། དམིགས་རྟེན་ལ་སིབ་ཐིམ་པར་བསམ་པས་ཞི་བར་འགྱུར་རོ། །
གཉིས་པ་ས་བོན་མེད་པའི་བདག་བྱིན་རླབས་ནི། གནད་གཞན་གསུམ་་་
• 80 •



གོང་བཞིན་ལ། ཡུལ་གྱི་གནད་ནི་རླུང་སྣ་བུག་ནས་ནང་དུ་འཇུག་པའི་ཨོ་ཞེས་་་
པའི་གདངས་ཀྱིས་དབུ་མའི་ཡས་སྣ་ནས་ནང་ན་མར་སོང་། སྙིང་གའི་མི་ཞིག་་་
པའི་ཐིག་ལེ་ལ་ཨཱ8ཞེས་པའི་གདངས་ཀྱིས་གནས་དེ་ནས་ལངས་པ་དང་། ཧཱུྃ་ཞེས་
པའི་གདངས་ཀྱིས་སྣ་སྒོ་ནས་འབྱུང་བར་སྒོམ་པའི་རླུང་སྔགས་དབྱེར་མེད་ཀྱི་རྡོར་
བཟླས་བྱའོ། །འདིའི་མྱོང་བ་སྐྱེ་ཚུལ་དང་བགེགས་སེལ་གོང་བཞིན་ནོ། །
གཉིས་པ་སྣ་ཚོགས་རྡོ་རྗེའི་རིམ་པ་ལ། ས་བོན་དང་བཅས་པའི་དང༌། ས་
བོན་མེད་པའི་སྣ་ཚོགས་རྡོ་རྗེའི་རིམ་པའོ། །
དང་པོ་ནི། རང་ཧེ་རུ་ཀ་ཡབ་ཡུམ་དུ་བསྒོམ་པའི་གསང་གནས། རང་གི་
གསང་གནས་ཀྱི་རྡོ་རྗེ་དམར་པོ་རྩེ་གཅིག་པར་བསམ་པའི་རྡོ་རྗེའི་བུ་གའི་ནང་་་་་
ཙམ་ན་རྩ་དབུ་མའི་སྣ། སོག་སྦུག་ཁ་བྱེ་བ་ལྟར་དང་པོ་ཡོད་པའི་དབུ་མའི་ནང་་
དུ་ཧཱུྃ་དམར་པོ་ཐིག་ལེ་ན་དཱ་དང་བཅས་པ་མགོ་བོ་ཕུགས་སུ་བསྟན་པའི་ན་དཱ་རང་
གི་སེམས་ཞུགས་པ་བཞིན་བྱས་ནས་བསྒོམ་མོ། །གནད་གཞན་གསུམ་དང་བགེགས་
སེལ་སོགས་གོང་བཞིན་ནོ། །གསང་གནས་ཀྱི་རྡོ་རྗེའི་རྩེར་སེམས་བརྟན་པར་གྱུར་
པ་ན། རྡོ་རྗེ་དམར་པོ་རྩེ་གཅིག་པ་ཤིན་ཏུ་ཕྲ་བའི་རྡུལ་ཙམ་གྱི་རྩེ་མོར་ཧཱུྃ་དམར་
པོ་ཤིན་ཏུ་ཕྲ་བ་གཅིག་གནས་པ། མིག་གཉིས་ཀྱི་རྒྱལ་མོར་གྲགས་པའི་ནག་པོའི་
དབུས་ན་ཡིད་དབང་། རྒྱུ་བའི་རླུང་འབྱུང་བའི་རྩ་ཡོད་པས། རྩ་དེའི་ནང་དུ་་་
ཚུད་ཙམ་བྱས་ནས་དེ་ལ་སེམས་འཛིན། དེ་ལ་བརྟན་པ་ཐོབ་པ་དང༌། རྣ་བའི་
ནང་ན་ཤ་འཛེར་གྲོ་གའི་མཛེར་པ་འདྲ་བ་ཡོད་པའི་ནང་ན་རྣ་བའི་དབང་པོ་དང༌།
རྣམ་པར་རྒྱུ་བའི་རླུང་འབྱུང་བའི་རྩ་སྒོ་ཡོད་པས། དེའི་ནང་དུ་ཚུད་ཙམ་དུ་སྔར་
གྱི་དམིགས་བརྟེན་དེ་སྤྲོས་ནས་སེམས་འཛིན། དེ་ལ་བརྟན་པ་ཐོབ་ནས་སྣ་བུག་་་
གཉིས་ཀྱི་བུག་པ་ན་ཡང་དག་པར་རྒྱུ་བའི་རླུང་འབྱུང་བའི་རྩའི་སྣེ་མོ་དང་། རྩའི་
དབང་པོའི་གནས་ཀྱི་གཙོ་བོ་ཡིན་པས། རྩ་དེའི་ནང་དུ་ཚུད་ཙམ་དུ་སྔར་གྱི་་་་་
• [3] •



དམིགས་བརྟན་སྤྲོས་ནས་སེམས་འཛིན། དེ་ལ་བརྟན་པ་ཐོབ་པ་དང་། ལྕེའི་རྩ་
བ་ལྕེ་འབྱུང་བའི་ཐད་ཁ་ཙམ་ནས་རབ་ཏུ་རྒྱུ་བའི་རླུང་འབྱུང་བའི་རྩ་ན་ཡོད་ཅིང་།
ལྕེ་དབང་གི་གནས་ཀྱི་གཙོ་བོ་ཡིན་པས། རྩ་དེའི་ནང་དུ་ཚུད་ཙམ་དུ་སྔར་གྱི་་་་་
དམིགས་བརྟེན་སྤྲོས་ནས་སེམས་འཛིན། དེ་ལ་བརྟན་པ་དང་། མཛོད་སྤུ་ནས་
དབུ་མའི་ཡར་སྣ་ཡོད་ཅིང་། ལུས་དབང་གི་གནས་ཀྱི་གཙོ་བོ་ཡིན་པས་རྩ་ནང་
དེར་ཚུད་ཙམ་དུ་སྔར་གྱི་དམིགས་རྟེན་བསྒོམ། དེ་ལ་བརྟན་པ་ཐོབ་པ་ནས།
སྙིང་གའི་རྩ་འཁོར་གྱི་དབུ་མའི་ནང་དུ་བསྒོམ། དེ་ལ་བརྟན་པ་ཐོབ་པ་དང༌།
སྤྱི་བོའི་རྩ་འཁོར་གྱི་དབུ་མའི་ནང་དུ་བསྒོམ། དེ་ལ་བརྟན་པ་དང་། མགྲིན་པའི་
རྩ་འཁོར་གྱི་དབུ་མའི་ནང་དུ་བསྒོམ། དེ་ལ་བརྟན་པ་དང་། ལྟེ་བའི་རྩ་འཁོར་
གྱི་དབུ་མའི་ནང་དུ་བསྒོམ་པས། འཇིག་རྟེན་གསུམ་མཐོང་བ་ནས། ལྷའི་ཚོགས་
ལས་སྐྱེས་པའི་བུ་མོ་ལ་ལོངས་སྤྱོད་པའི་བར་འགྱུར་རོ། །འདི་རྒྱ་གཞུང་དུ་གསལ།
གཉིས་པ་ས་བོན་མེད་པའི་སྣ་ཚོགས་རྡོ་རྗེ་ནི། གནད་གསུམ་སྔར་བཞིན་ལ།
ཡུལ་གྱི་གནད་ནི། སྨིན་མ་གཉིས་ཀྱི་བར་མཛོད་སྤུ་ནས་དབུ་མའི་ཡར་སྣ་ན་ཡོད་
པའི་དབུ་མའི་བུག་གའི་ནང་དེར། དང་པོར་སྔར་བཤད་པའི་རྡོ་རྗེ་དམར་པོ་་་་
སོགས་གསལ་བོཏབ། དེ་གསལ་བ་དང་རྡོ་རྗེའི་ཚེར་ཐིག་ལེ་དམར་པོ་ཡུངས་་་་་
དཀར་གྱི་ཕྱེད་གཤག་ཙམ་གསལ་བཏབ། དེ་གསལ་བ་དང་དེའི་ནང་དུ་ཐིག་ལེ་་
དཀར་པོ་ཡུངས་དཀར་གྱི་ཕྱེད་གཤག་ཙམ་གསལ་བཏབ། དེ་ཀ་གསལ་བ་ན་དེའི་
སྟེང་དུ་དབུས་སུ་ཐིག་ལེ་སྔོན་པོ། ཤར་དུ་དཀར་པོ། ལྷོར་སེར་པོ། ནུབ་ཏུ་་་་
དམར་པོ། བྱང་དུ་ལྗང་ཁུ། རིགས་ལྔའི་བདག་གི་བར་དུ་བསམ་ལ། དབུས་ཀྱི་
ཐིག་ལེའི་ནང་དུ་རང་གི་སེམས་ཞུགས་པ་བཞིན་བྱས་ནས་བསྒོམ།
གསུམ་པ་ནོར་བུ་འགེངས་པའི་རིམ་པ་ལ་བཞི། དམ་ཚིག་གི་ཕྱག་རྒྱ་ལ་་་་
བརྟེན་ནས་ནོར་བུ་འགེངས་པ། ལས་རྒྱུ་ལ་བརྟེན་ནས་ནོར་བུ་འགེངས་པ།
• 44? •



ཆོས་རྒྱ་ལ་ལ་བརྟེན་ནས་ནོར་བུ་འགེངས་པ། ཕྱག་ཆེན་ལ་བརྟེན་ནས་ནོར་བུ་་་
འགེངས་པའོ། །
དང་པོ་ནི། ཡིད་ཀྱིས་བསྒོམ་པའི་རྡོ་རྗེ་ཕག་མོ་དང་སྙོམ་འཇུག་བྱས་པས།
གཏུམ་མོའི་མེ་གྱེན་དུ་འབར། སྤྱི་བོར་ཧཾ་ཡིག་བདེ་བ་ཆེན་པོར་ཞུགས་ནས་དབུ་
མའི་ནང་ན་མར་རིམ་གྱིས་བབས། རྡོ་རྗེ་ནོར་བུའི་རྩེར་སླེབས་པ་ན། ཕྱིར་མ་་་
ལྟུང་བར་བཟུང་ནས་བདེ་བ་ཆེན་པོ་བསྐྱེད། དེ་ལ་སྟོང་པས་རྒྱས་བཏབ་སྟེ།
བདེ་སྟོང་དབྱེར་མེད་བསྒོམ་མོ། ། །
གཉིས་པ་ནི། པདྨ་ཅན་ལ་སོགས་རིགས་བཞི་གང་རུང་མཚན་ཉིད་དང་་་་
ལྡན་པ་བཙལ། དབང་བསྐུར་འདོད་པའི་བསྟན་བཅོས་ལ་མཁས་པར་བསླབ་པ་
དང་། སྙོམ་པར་འཇུག་པ་ན་མན་གོང་དང་འདྲའོ། ། །
གསུམ་པ་ནི་ཕྱག་རྒྱ་གཉིས་ལ་བརྟེན་ནས་བདེ་ཆེན་མྱོང་བ་དྲན་པས་བདེ་་་
ཆེན་བསྐྱེད་ཅིང་སྔར་གྱི་ཕྱག་རྒྱ་ཡང་ཡང་དྲན་པར་བྱས་པ་ལས་བྱུང་བའི་བདེ་་་་
བས་སྟོང་པ་ལ་རྒྱས་བཏབ་སྟེ་བསྒོམ་མོ། །
བཞི་པ་ནི། བདེ་བ་སོ་སོའི་ཡེ་ཤེས་ཀྱིས་སྟོང་ཉིད་ངེས་ཡུལ་དུ་བྱས་ནས་ཆུ་
ལ་ཆུ་བཞག་པ་བཞིན་བདེ་སྟོང་དབྱེར་མེད་བསྒོམ་པ་ལ་བརྟེན་ནས་སྐྱེས་པ་བདེ་་
བ་སྟོང་པ་ལ་རྒྱས་བཏབ་སྟེ་བསྒོམ་མོ། །
གཉིས་པ་བྱང་སེམས་དམར་པོ་རྒྱས་པ་ལ། ཏིང་ངེ་འཛིན་སྐྱེ་ཚུལ་གསང་་་་
གནས་སུ་སྲོག་རྩོལ་བསྒོམ་པའི་ཚུལ་དང་། སྣ་བུག་ནས་བྱང་སེམས་བརྟན་པ་ཇི་
ལྟར་བྱ་ཚུལ་གཉིས། དང་པོ་ནི་གསང་གནས་ཀྱི་རྩ་འཁོར་གྱི་དབུས་ཀྱི་དབུ་མའི་
ནང་དུ། ཆོས་བྱུང་གྲུ་གསུམ་དཀར་ལ་དམར་བའི་མདངས་ཆགས་པའི་དབུས་སུ་
རླུང་ཁ་སྦྱོར་བཟུང་། དེའི་དབུས་སུ་ཐིག་ལེ་སྔོན་པོ་མི་བསྐྱོད་པས་མཚན་པ།
དཀྱིལ་དང་མདུན་དུ་དཀར་པོ་རྣམ་སྣང་གིས་མཚན་པ་སོགས་ཐིག་ལེ་ལྔའི་དབུས་
• 483 •



མ་ལ་རང་གི་སེམས་ཞུགས་པ་བཞིན་བསྒོམ་མོ། །གཉིས་པ་ནི་སྔར་གྱི་དམིགས་པ་
རྣམས་བསྒོམ་པའི་མཐུས་ཐུར་སེར་ལོག་ནས་གཏུམ་མོའི་མེ་འབར་བ་གྱེན་དུ་སོང་
བས་རང་གི་སྙིང་གའི་དབུས་ཀྱི་དབུ་མའི་ནང་ན་རིགས་ལྔའི་ས་བོན། ། ཨོཾ། །
ཛི། ཁཾ། ཧཱུྃ་ཡོད་པ་རྣམས་བསྲེག་པའི་བདུད་རྩི་འོ་མའི་རྒྱུན་ལྟ་བུ། དབུ་མའི་་
ནང་ན་ཡར་སོང་། སྣ་བུག་གཡས་ནས་འཐོན། ཕྱོགས་བཅུའི་སངས་རྒྱས་རྣམས་
ཤངས་བུག་གཡོན་ནས་ཞུགས། སྤྱི་གཙུག་ནས་མར་བརྒྱུད་ནས་ཐུགས་ཀར་སླེབས།
དེ་ན་གནས་པའི་ཡི་གེ་ལྔ་བསྲེག་པའི་བདུད་རྩིའི་རྒྱུན་བླངས་ནས། ཤངས་བུག་་
གཡས་ནས་ཐོན། རང་གི་སྣ་བུག་གཡོན་ནས་ཞུགས། སྤྱི་བོ་ནས་བརྒྱུད་མགྲིན་
པའི་རྩ་འཁོར་དུ་ངལ་གསོས་ཏེ་མར་བྱུང་སྙིང་གར་སླེབས་པ་རྣམས་སླར་གསོས།
མར་བྱུང་སྟེ་ལྟེ་བའི་རྩ་འཁོར་དུ་གནས་པར་བསམ་མོ། །དེ་ལྟར་གཏུམ་མོ་བསྒོམ་
པ་བརྟན་པར་གྱུར་པ་ན། མགྲིན་པའི་རྩ་འཁོར་དུ་གཏུམ་མོ་གནས་སོ། །དེའི་ཚེ་
གཏུམ་མོ་དེ་དང་དུས་མཉམ་དུ་འཇུག་པའི་རླུང་ལུས་ཀྱི་གནས་ཀུན་ཏུ་འགྲོ་བས་་་
ལུས་སྟོབས་རྒྱས་པར་བྱེད་ཅིང་། ཁམས་གསུམ་གྱི་གཟུགས་ཐམས་ཅད་མཐོང་བ་
སོགས་འགྱུར་རོ། །
གཉིས་པ་ལ་བསམ་མི་ཁྱབ་ཀྱི་སྐྱེ་ཚུལ་ལ། སྤྲོས་པ་འོད་གསལ་དུ་བསྡུ་ཚུལ།
དེ་ལས་སྒྱུ་མའི་སྐུར་ལྡང་ཚུལ། འོད་གསལ་འཇུག་ཚུལ། བསྒོམ་པའི་ཚུལ།
ཕན་ཡོན་དང་ལྔ།
དང་པོ་ནི། རང་ཧེ་རུ་ཀ་ཡབ་ཡུམ་དུ་གསལ་བའི་སྙིང་གའི་མི་ཤིགས་པའི་
ནང་དུ་ཧཱུཾ་སྔོན་པོ་བསྒོམ་སྟེ། དེ་ལས་འོད་འཕྲོས། ཡབ་ཡུམ་གཉིས་ལ་ཕོག་
ཡུམ་འོད་དུ་བཞུ་ཡབ་ལ་ཐིམ། དེའི་སྙིང་གའི་ཧཱུྃ་ཐིམ། ཞབས་ཀྱུ་ཧ་ལ། དེ་་་་
མགོ་བོ་ལ། དེ་ཟླ་ཚེས་ལ། དེ་ཐིག་ལེ་ལ། དེ་ན་དཱ་ལ། ན་དཱ་ཡང་དེ་ཉིད་དུ་་་
ཐིམ་པ་ཡང་ཡང་བསྒོམས་པས་རླུང་དབུ་མར་ཞུགས་གནས་ཐིམ་པ་སྙིང་གའི་མི་་་
， [3] ，



བཤིགས་པ་ལ་བྱས་པ་འོད་གསལ་གྱི་བར་རིམ་པར་བྱུང་ངོ༌། །
གཉིས་པ་ནི་འོད་གསལ་ལས་ལངས་པ་དང་མཉམ་དུ་སྒྱུ་ལུས་ཧེ་རུ་ཀ་ཡབ་
ཡུམ་ཞལ་སྦྱོར་དུ་གནས་པ་ལ་ལྡངས་ཏེ། ཞི་བར་ཞལ་ཤེས་དགོས་སོ། །
གསུམ་པ་ནི་ཡང་སྔར་གྱི་བསྡུ་རིམ་དེ་ཉིད་ཡང་ཡང་བསྒོམ་པར་བྱས་པ་ལ་་
བརྟེན་ནས་སྒྱུ་ལུས་དེ་ཉིད་མེ་ལོང་ལ་ཧས་བཏབ་པ་མཐའ་ནས་དབུས་སུ་ཡལ་བ་
ལྟར་ལུས་མཐའ་ནས་རིམ་གྱིས་བསྡུས་ནས་སྙིང་གའི་དབུས་སུ་ཐིམ་པས། སྟོང་པ་
ལ་བདེ་བའི་ངོ་བོར་གྱུར་པའི་ཤེས་རབ་ཀྱི་མཉམ་པར་བཞག་པའི་མཉམ་བཞག་་་
གཉིས་སྣང་མཐའ་དག་དང་བྲལ་བ་འབྱུང་ལ། དེ་ཉིད་དོན་དམ་པའི་བདེན་པ་
འོད་གསལ་ཞེས་བྱའོ། །ཞེས་ཟེར་རོ། །
བཞི་པ་ནི། འོད་གསལ་དེ་ཉིད་ཁམས་གསུམ་པ་ཐམས་ཅད་ཀྱི་ཡང་རང་་་ ་
བཞིན་ནོ་སྙམ་དུ་བསྒོམ་པའོ། །
ལྔ་པ་ནི། དེ་ལྟར་བསྒོམས་པས་རྟག་ཆད་ཀྱི་མཐའ་ལས་སྒྲོལ་བའི་ཟུང་་་་་་
འཇུག་གི་སྐུ་འོད་གསལ་ལས་ལངས་པ་དང་མཉམ་དུ་འགྲུབ་པར་འགྱུར་རོ། །
དམིགས་པའི་རིམ་པའི་རྐང་གྲངས་ཙམ། །བློ་དམན་རྣམས་ལ་ཕན་པ་དང༌། །
རང་ཉིད་དྲན་པ་གསོ་ཕྱིར་དང་། །གཞུང་ལ་འཁྲུལ་པ་གསལ་ཕྱིར་དུ། །གཞུང་
ལུགས་ཕལ་ཆེའི་དགོངས་པའི་དོན། །ཤེས་ནས་སྨྲས་པ་རྒྱལ་ཁམས་པ། །བཟང་
པོ་བཀྲ་ཤིས་ཞེས་བྱ་བས། །སྨྲས་པའི་རབ་བྱེད་ང་དྲུག་པའོ། །འདི་ལས་རྒྱས་་་
པར་བྱས་ན་ཁྲིད་ཡིག་ཆེན་མོ་དོར་དོགས་ནས། དམིགས་པའི་རྐང་གྲངས་དང་་་་
གནད་དུ་བསྣུན་པ་གོ་དཀའ་བ་འདུག་པས་བྱས་ཀྱི། ལྷག་མ་རྗེ་རིན་པོ་ཆེས་་་་་
མཛད་པའི་ཁྲིད་ཡིག་ལས་ཤེས་པར་བྱའོ།། དགེའོ།། །།
，85 •



༄༅། །འཁོར་ལོ་སྡོམ་པའི་ཞི་བའི་སྦྱིན་བསྲེགས་བཞུགས་སོ།།
༄༅། །ཐབས་མཆོག་ཨ་བ་དྷུ་ཏིའི་ཐབ་ནང་དུ། །གཉིས་མེད་ཡེ་ཤེས་མེ་་་
དཔུང་གིས། །གཉིས་སྣང་འཁྲུལ་བའི་བུད་ཤིང་བསྲེག །ངེས་དོན་མེ་ལྷ་ལ་ཕྱག་
འཚལ། །དེ་ཉིད་ཀུན་རྫོབ་གཟུགས་ཀྱི་སྐུར། །བཞེངས་པའི་ཞལ་གྱི་མེ་དཔུང་་་་
གིས། །ཉེས་པའི་བུད་ཤིང་ཐམས་ཅད་བསྲེག །མེ་ལྷ་རྣམ་གཉིས་ཕྱག་འཚལ་ནས།།
དངོས་གྲུབ་ཕུན་ཚོགས་འགྲུབ་པའི་རྒྱུར། །རྡོ་རྗེ་འཆང་གིས་རབ་བསྔགས་པའི། །
སྦྱིན་བསྲེག་ཆོ་ག་གྲུབ་ཆེན་གྱི། །གཞུང་བཞིན་ཁོ་བོས་བཤད་པར་བྱ།།
དཔལ་འཁོར་ལོ་བདེ་མཆོག་གི་ཞི་བའི་སྦྱིན་བསྲེག་གི་ཆོ་ག་ཡེ་ཤེས་ཀྱི་མེ་་་
འབར་ཞེས་བྱ་བ་འཆད་པ་ལ། སྦྱོར་བ། དངོས་གཞི། རྗེས་ཀྱི་ཆོ་ག་དང་གསུམ།
དང་པོ་ལ་སློབ་དཔོན་ཆས་སུ་ཞུགས་པ། སའི་ཆོ་ག ཐབ་ཀྱི་རྣམ་གཞག
རྫས་རྣམས་བསགས་ཤིང་འགོད་པའི་རིམ་པ་དང་བཞི་ལས།
དང་པོ་ནི་རང་ཉིད་ཁྲུས་བྱས། དྲི་བཟང་དང་ཐལ་ཆེན་བསྲེས་པས་ལུས་་་
བྱུག སྟག་ལྤགས་བགོ་ཞིང་དབུ་རྒྱན་སོགས་ཕྱག་རྒྱ་ལྔས་བརྒྱན། མི་མགོའི་དོ་་་
ཤལ་དང་ལྡན་པས་རྟག་ཏུ་སེམས་ཅན་གྱི་དོན་བྱའོ་སྙམ་པའི་སེམས་བསྐྱེད་དོ། །
གཉིས་པ་ནི། སྦྱིན་བསྲེག་བྱེད་པའི་ས་དེར་མངོན་རྟོགས་ནས་བྱུང་བ་ལྟར།
འཇིག་རྟེན་པའི་གཏོར་མ་ཕུལ། ས་སྦྱང་བ་དང་བཟུང་བ་རྒྱས་པ་གྲུབ་ན་ལེགས།
མ་གྲུབ་ན་བསྡུས་པ་ནི། ལག་པ་གཡས་པ་ས་ལ་བཞག་སྟེ། ཨོཾ་ཨཱཿཧཱུྃ། ཞེས་པ་
དང་། ཨོཾ་ཧ་ན་ཧ་ན་ཀྲོ་དྷ་ཧཱུྃ་ཕཊ། ས་ལ་སོགས་པ་ཆོས་ཐམས་ཅད་སྟོང་པ་ཉིད་
དུ་གྱུར། རང་སྐད་ཅིག་གིས་འཁོར་ལོ་བདེ་མཆོག་སྐུ་མདོག་དཀར་པོ་རྡོ་རྗེ་དང་
དྲིལ་བུ་ཐུགས་ཀར་བསྣོལ་ནས་འཛིན་པ་གཡས་རྐྱང་གིས་བཞུགས་པ་ལ། ཡུམ་རྡོ་
• 486 ,



རྗེ་ཕག་མོ་དཀར་མོ་གྲུ་གུག་དང་ཐོད་པ་འཛིན་པས་འཁྱུད་པར་གྱུར། གཡོན་་་་ .
པས་མཐེབ་མཛུབ་གཏོག་པས་ཤར་དུ། ཨོཾ་སུཾ་བྷ་ནི་སུཾ་བྷ་ནི་ཧཱུྃ། ཞེས་པའི་སྔགས་
ཁ་མདོག་ནག་པོ་ལས། ཁཱ་གདོང་མ་ནག་མོ། བྱང་དུ། ཨོ་གྲིནྣ་གྲིནྡྷ་ཧཱུྃ་ཕཊ།
ཞེས་པའི་སྔགས་ཁ་མདོག་ལྗང་གུ་ལས། འུག་གདོང་མ་ལྗང་གུ། ནུབ་ཏུ། ཨོ་་་
གྲིནྡཱ་པ་ཡ་གྲིནྡཱ་པ་ཡ་ཧཱུྃ་ཕཊ། ཞེས་པའི་སྔགས་ལས། ཁྱི་གདོང་མ་དམར་མོ། །
ལྷོ་རུ། ཨོཾ་ཨ་ན་ཡ་ཧོ་བྷ་ག་ཝན་བཛྲ་བི་དེ་རེ་ཛ་ཧཱུྃ་ཕཊ། ཞེས་པའི་སྔགས་ལས།
ཕག་གདོང་མ་སེར་མོ། ཐམས་ཅད་ཀྱང་སྟོད་ལྷའི་རྣམ་པ་ལ་སྨད་མདུང་རྩེ་་་་
གཅིག་པའི་དབྱིབས་ཅན་གྱི་ཕུར་བུར་གྱུར་ཏེ། བགེགས་རྣམས་ཀྱི་མགོ་བོར་ཟུག་
པར་གྱུར། ཨོཾ་ཀ་ཡ་ཝ་ཀྐ་ཙིཏྟ་བཛྲ་ཀཱི་ལི་ཀཱ་ལ་ཡ། བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ།
ཁྲོ་མོ་རྣམས་ལས་རྡོ་རྗེའི་མེ་འོད་འཕྲོས་པས། བགེགས་ལྷག་མ་རྣམས་ཚིག་ཅིང་
རིང་དུ་བྲོས་པར་གྱུར། ཡང་ཁྲོ་མོ་རྣམས་ལས་འོད་ཟེར་ཕྱོགས་བཅུར་འཕྲོས་པས།
འོག་རྡོ་རྗེའི་ས་གཞི ལོགས་རྡོ་རྗེའི་ར་བ། སྟེང་རྡོ་རྗེའི་གུར། ཕྱིའི་ཕྱོགས་་་་་
མཚམས་ཀུན་ཏུ་ཡེ་ཤེས་ཀྱི་མེ་རབ་ཏུ་འབར་བ་དང་བཅས་པའི་བསྲུང་བའི་འཁོར་
ལོར་གྱུར།
གསུམ་པ་ནི། ཐོག་མར་ཚངས་ཐིག་གཉིས་ཟུར་ཐིག་གཉིས་ཏེ་བཞི་བཏབ།
དེ་ནས་ཐིག་སྐུད་མཐོ་གང་བ་གཅིག་གིས་ཐབ་ཀྱི་དབུས་སུ་བཟུང་སྟེ་ཟླུམ་པོ་་་་་་
གཅིག་བསྐོར། ཡང་དེའི་སོར་བཞིའི་ཕྱི་རོལ་ནས་མུ་རན་གྱི་དོན་དུ་ཟླུམ་པོ་་་་་
གཅིག་བསྐོར། ཡང་དེའི་ཕྱི་རོལ་སོར་བཞིའི་ཕྱི་རོལ་ན་ཁ་ཁྱེར་གྱི་དོན་དུ་ཟླུམ་པོ་
གཅིག་བསྐོར། དེའི་ཕྱིར་ཐུགས་འཁོར་གྱི་དོན་དུ་སོར་བཞི། དེའི་ཕྱིར་གསུང་་་་
འཁོར་དང་། དེའི་ཕྱིར་སྐུ་འཁོར་སོར་བཞི་བཞིས་བསྐོར། དེའི་ཕྱིར་སོར་བཞི་་
དོར་བ་ནས་རྩ་ཐིག་བཞི་གདབ། དེའི་ཕྱིར་འདོད་སྣམ་ནས་མདའ་ཡབ་ཀྱི་བར་་་་
དཀྱིལ་འཁོར་སྤྱི་དང་མཐུན་པའི་ཐིག་གདབ། དེའི་དུར་ཁྲོད་བརྒྱད་ཀྱི་དོན་དུ་་་
87 •



ཟུག་གི་རྩེ་ནས་ཟླུམ་པོ་གཅིག་བསྐོར། ཐབ་ཀྱི་དབུས་སུ་མཐོ་ཕྱེད་ཀྱི་ཟླུམ་པོ་་་་
གཅིག་བསྐོར་བ་ལས་པདྨ་འདབ་བརྒྱད་ལྟེ་བ་དང་བཅས་པ་བྲིས། ལྟེ་བར་རྡོ་རྗེ་
རྩེ་ལྔ་པ་དང་གྲི་གུག་བྲིས། ཕྱོགས་བཞིའི་འདབ་མ་ལ་ཤར་དུ་ཁ་ཊཾ་ག་དང་འཁོར་
ལོ། ལྷོར་ཁ་ཊཾ་ག་དང་རིན་པོ་ཆེ། ཕྱོགས་གཞན་རྣམས་ཀྱང་དེས་མཚོན། པདྨ་
རལ་གྲི་དང་བཅས་པ་བྲིའོ། །འོད་ཟེར་གསུམ་གྱི་ལྷའི་གནས་རྣམས་སུ་ཡང་རྡོ་རྗེ་
དང་གྲི་གུག་བྲིའོ། །སྒོ་མཚམས་མ་རྣམས་ཀྱི་གནས་སུ་གྲི་གུག ཁྱད་པར་ཤར་་་་
སྒོའི་གྲི་གུག་ལ་ལྕགས་ཀྱུ་དང་། ལྷོ་ལ་ཞགས་པས་མཚན་པ་སོགས་གཞན་གཉིས་
ལའང་འདྲའོ། །དམ་ཚིག་གི་འཁོར་ལོའི་ཁྱམས་ལ་པདྨ་དང་ཕྲེང་བ་དང་། སྤྱི་་་ ་
བླུག་དང་མདུང་རྩེ་གསུམ་ཟླ་བ་ཕྱེད་པ། འཁོར་ལོ། དུང་། དབྱུག་པ། རལ་གྲི།
མདུང་། དྲིལ་བུ། བ་དན། རྨ་བྱ། ར་སྐྱེས་རྣམས་བྲིའོ། །ཐབ་ཀྱི་ཁ་ཁྱེར་ལ་་
རྡོ་རྗེ་བྲི་ཞིང༌། རྩིག་པ་སོགས་སྒོ་འཁོར་གྱི་མཚོན་དཀྱིལ་འཁོར་སྤྱི་དང་མཐུན། །
ནང་ཐམས་ཅད་ཁ་མདོག་དཀར་པོ་བྱའོ། །དུར་ཁྲོད་ཀྱི་ས་ལ་ཕྱོགས་མཚམས་་་
བརྒྱད་དུ་དུར་ཁྲོད་བརྒྱད་ཀྱི་མཚན་མ་བྱ། ཕྱག་མཚན་སོགས་བྲི་བར་མི་ནུས་ན། །
མཚོན་གྱི་མཚན་མ་རེ་བྱའོ། །ཐབ་ཀྱི་རེ་ཁའི་སྟེང་ནས་སྲོག་ཆགས་མེད་ཅིང༌།
གཙང་བའི་ཤིང་གིས་ཁྲུ་བྱེད་ཀྱི་དཔངས་ཡོད་པའི་ཐབ་རྩིག་སྟེ། དཀར་རྩི་སོགས་
ཀྱིས་དཀར་པོར་བྱུག དུར་ཁྲོད་ཀྱི་ཕྱི་རོལ་གྱི་ཟུར་བཞིར་མདའ་དང་ཕུར་པ་རེ་་
ཚུགས། མཚོན་སྐུད་ཁ་མདོག་ལྔས་དེ་ལ་དཀྲིས་ཏེ་དྲ་བ་བྱའོ། །
བཞི་པ་ལ། མཆོད་རྫས་འགོད་པ་དང་། བསྲེག་རྫས་འགོད་པ་གཉིས།
དང་པོ་ནི། ཐབ་ཀྱི་གཡོན་ཕྱོགས་སུ་པདྨ་སོགས་བྲིས་པའི་སྟེང་དུ་མཆོད་ཡོན་གྱི་
སྣོད་མ་ཆག་ཅིང་རྒྱུ་བཟང་ལ་མཛེས་པའི་ནང་དུ། མཆོད་ཡོན་གྱི་རྫས་བདུན་་་་
ལྡན་ཆང་དང་སྦྱར་ལ་བདུད་རྩི་ལྔས་བཏབ། ཨོ་ཧཱིཧ་ཧ་ཧ་ཧཱུཾ་ཧཱུཾ་ཕཊ། ཞེས་་་
པའི་ཡི་གེ་བདུན་པ་བརྒྱ་རྩ་གཅིག་དང༌། ཨོཾ་ཨཱསུཾ་བྷ་རཱ་ཛ་ཧཱུྃ་ཧཱུྃ་ཕཊ། ཞེས་པ་
• 488 •



ཉེར་ལྔ་བཟླས་པས་བྱིན་གྱིས་བརླབས་ཏེ་གདན་ལ་བཞག དེའི་རྒྱབ་ཏུ་མཉྫིའི་་་
སྟེང་དུ་བཟེད་ཞལ་གཉིས་བཞག ཐབ་ཀྱི་གཡས་སུ་མཆོད་པ་ཚར་གཉིས་་་་་་
བསྒྲིགས་པའི་ཕྱི་མ་འཇིག་རྟེན་པའི་མཆོད་པའི་མཐར། གཏོར་མ་ཤ་ཆང་གིས་་་
བརྒྱན་པ་བཞག་གོ །གཉིས་པ་ནི། མཆོད་པའི་ཕྱི་རོལ་ཏུ་བསྲེག་རྫས་འགོད་པ་
ནི། དང་པོ་ཡམ་ཤིང༌། དེ་ནས་ཏིལ། ཡུངས་དཀར། ཞོ་ཟན། ཞོ། ཀུ་ཤ།
དུར་བ། ནས། གྲོ། འབྲས། སོ་བ། མོན་སྲན། སྟར་ཁ། བླ་གོར་ཞོ་ཤ ཛ་
ཏི་ཕ་ལ་ལ་སོགས་པ་འགོད། མདུན་དུ་རྡོ་དྲིལ་དགང་གཟར་དགང་བླུག་མར་ཁུ་
རྣམས་བཞག ཁྲུས་བྱེད་མེ་ལོང་དང་། དྲི་བཟང་ལ་སོགས་སྨན་དང་བཅས་ཁྲུས་
ཆས་རྣམས་ཀྱང་ཉེ་འཁོར་དུ་བཞག ཀུ་ཤ་དང་མེ་གསོ་བའི་རྩྭ་སྐམ་པོ་སོགས་་་་
ཀྱང་ཉེ་འཁོར་དུ་བཞག ཐམས་ཅད་ལ་ཞལ་བཞི་པའམ་དུ་སྐྱེས་མའི་སྔགས་ཀྱིས་
བསང་བར་བྱའོ། །
གཉིས་པ་དངོས་གཞིའི་ཆོ་ག་ལ། བདག་བསྐྱེད་བསྒོམ་ཞིང་མཆོད་རྫས་་་་
རྣམས་བྱིན་གྱིས་བརླབས་པ། མེ་གསོ་ཞིང་ཀུ་ཤ་འགྲེམས་པ། ཐབ་དང་འཇིག་་
རྟེན་པའི་མེ་ལྷ་སོགས་བསྐྱེད་ཅིང་མཆོད་རྫས་དབུལ་བ། འདས་པའི་མེ་ལྷ་བསྐྱེད་
པ་དང་མཆོད་རྫས་སོགས་དབུལ་བ་དང་བཞིའོ། །
དང་པོ་ནི། སྒྲུབ་མཆོད་སོགས་དང་འབྲེལ་བའི་བདག་བསྐྱེད་བསྒོམས་ཡོད་
ན། དེས་ཆོག་ལ་མེད་ན་སྔོན་འགྲོའི་གཏོར་མ་ནས་ཉེར་བསྡུས་པའི་བར་བདག་་
བསྐྱེད་ལྷ་ཐམས་ཅད་ཁ་མདོག་དཀར་པོ་བྱས་ཏེ་རྫོགས་པར་བསྒོམ་ལ། འཇམ་་་
ཞིང་བདེ་བའི་གདན་ལ་པདྨའི་འདུག་སྟངས་ཀྱིས་ཁ་ཤར་དུ་ཕྱོགས་པས་འདུག་སྟེ།
བསང་ཆུ་དང་ནང་མཆོད་སྒྲུབ་ཅིང་བྱིན་གྱིས་བརླབ། ལས་བུམ་ཡོད་ན་བསང་ཆུ་
སྒྲུབ་མི་དགོས། དེ་ནས་སྨྲ་བ་བཅད་དེ། རྡོ་རྗེ་ནི་ཐབས་དང་། དྲིལ་བུ་ནི་ཤེས་
རབ་དང་། དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། །
• 489 •



སྙམ་དུ་བསམ་ལ། ཨོཾ་སརྦ་ཏ་ཐ་ག་ཏ་སིདྷི་བཛྲ་ས་མ་ཡ་ཏིཥྛ་ཨེ་ཥ་ཙཱ་དྷ་ར་ཡ་མི།
བཛ་སཏྭ་ཧི་ཧི་ཧི་ཧི་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཞེས་བརྗོད་དེ་ལག་པ་གཡས་པའི་མཐེ་
བོང་དང་མིང་མེད་ཀྱིས་རྡོ་རྗེ་ཐུགས་ཀར་བཟུང༌། ཨོ་བཛྲ་གྷཎྜ་ཧཱུྃ། ཞེས་བརྗོད་
དེ་ལག་པ་གཡོན་པའི་མཐེ་བོང་དང་མིང་མེད་ཀྱིས་དྲིལ་བུ་བཟུང་། གཡོན་གྱི་་་
དཀུར་ཁ་གྱེན་དུ་བསྟན་དུ་བཟུང་། རྡོ་རྗེ་སེམས་དཔའ་ལ་སོགས་པ་མཉེས་པར་
བྱའོ་སྙམ་དུ་བསམ་ལ། ཧཱུཾ་སེམས་ཅན་རྨོངས་དང་བྲལ་བ་ཡི། །རྡོ་རྗེ་གསོར་བ་་
མཛེས་པ་ཡིས། །རྣམ་ཐར་ཆོས་ཀྱི་བྱ་བ་སྟེ། །སྤྲོ་དང་བཅས་པ་རྡོ་རྗེ་བཟུང་། །
ཧཱུཾ་ཧཱུཾ་ཧཱུཾ། ཧོ་ཧོ་ཧོ། ཞེས་བརྗོད་ཅིང་རྡོ་རྗེ་གསོར་བར་བྱའོ། །དེ་ནས་རྡོ་རྗེ་་་་
གཡས་ཀྱི་དཀུར་བཟུང་ལ། ཨོཾ་བཛྲ་དྷརྨ་ར་ནི་ཏ།། ཊ་ར་ནི་ཏ། སཾ་པྲ་ར་ཎི་ཏ།
སརྦ་བུད་དྷ་ཀྵེ་ཏྲ་པྲ་ཙ་ལ་ནི། པྲཛྙཱ་པ་ར་མི་ཏ་ན་ད་སྭ་བྷ་ཝེ། བཛྲ་དྷརྨ་ཧཱིད་་
ཡ་སནྟ་ཁ་ནི་ཧཱུཾ་ཧཱུཾ་ཧཱུཾ་ཧོ་ཧོ་ཧོ། ཞེས་བརྗོད་ཅིང་དྲིལ་བུའི་ནང་གིས་ཕྱོགས་་་་་
མཚམས་བརྒྱད་དུ་ལྕེ་བསྐྱོད་པ་དཀྲོལ་བར་བྱའོ། །འདི་ནི་སྦྱིན་བསྲེག་ཚར་གྱི་ས་
བར་དུ་ལག་པ་རྡོ་རྗེ་དྲིལ་བུ་དང་མ་བྲལ་བར་བྱས་ལ། ཨོཾ་ཁཎྜ་རོ་ཧི་ཧུཾ་ཧཱུྃ་ཕཊ།
ཞེས་བརྗོད་དེ། ལག་པ་རྒྱན་ནམ་ཀུ་ཤའི་རྩེ་མོས་ལས་བུམ་མམ་བསང་ཆུ་ནས་ཆུ་
བླངས་ཏེ། ཐབ་དང་མཆོད་རྫས་སོགས་དང་། རང་ལའང་རང་གི་གཡོན་ངོས་་
ནས་བརྩམས་ཏེ་གཡས་བསྐོར་དུ་བསང་གཏོར་བྱ་ཞིང་། ལག་པ་གཡོན་པའི་་་་་
མཐེབ་སྲིན་གྱིས་ནང་མཆོད་བླངས་ནས་ཀྱང་དེ་བཞིན་དུ་བསང་གཏོར་བྱའོ། །དེ་
ནས་སླར་ཡང་མེ་ལྷའི་མཆོད་རྫས་རྣམས་ལ་ནང་མཆོད་གཏོར་ལ། ཨོཾ་ཁཎྜ་རོས་
བསངས། སྭ་བྷ་ཝས་སྦྱངས། སྟོང་པར་གྱུར། སྟོང་པའི་ངང་ལས་ཨཱ༔ལས་བྱུང་
བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ། ཧཱུྃ་ལས་བྱུང་བའི་མཆོད་རྫས་
རྣམས་རང་བཞིན་བདེ་སྟོང་ཞེས་པ་ནས། ཨོཾ་ཤཔྟ་ཨཱཿཧཱུྃ། ཞེས་པའི་བར་དང་།
ཆུ་བཞི་དང་བཅས་པའི་མཆོད་རྫས་རྣམས་སྔགས་དང་ཕྱག་རྒྱས་བྱིན་གྱིས་བརླབས།
• 190 •



དེ་ནས་ལག་པ་གཉིས་རྡོ་རྗེ་ཁུ་ཚུར་ལ་གུང་མོ་གཉིས་རྩེ་སྤྲོད། བསྲེག་རྫས་ཡམ་་་
ཤིང་མར་ཁུ་དང་བཅས་པ་རྣམས་ལ་རེག་ཅིང་དཀྲུག་པར་བསམས་ནས། ཨོཾ་ཨཱཿ
སྭཱ་ཧཱ། ཡམ་ཤིང་། ཨོ་བྷིསྭཱ་ཧཱ། ཞུན་མར། ཨོ་ཛི་སྭཱ་ཧཱ། འབྲུ་རྣམས། ཨོཾ་ཀུ་
རུ་ཀུ་རུ་སྭཱ་ཧཱ། དེ་དག་ལས་གཞན་པའི་རྫས་རྣམས་ཀྱིས་མཚན་ཉིད་དང་མི་ལྡན་
པའི་ཉེས་སྐྱོན་ཐམས་ཅད་བྱང་ཞིང་དག་ནས་བདུད་རྩི་ལྔའི་ངོ་བོར་གྱུར་པར་་་་་
བསམ་མོ།།
གཉིས་པ་ནི། དེ་ནས་ཤིང་འོ་མ་ཅན་ལས་བྱུང་བའམ། གཙུབ་ཤིང་ལས་་
བྱུང་བའམ། མེ་ཐ་མལ་པའམ། དགོན་པའི་མེ་གང་རུང་བ། ཨོཾ་ཨཱཿཧཱུྃ། ཞེས་་་
ལན་གསུམ་བརྗོད་དེ། སྣོད་དུ་བཞག་ལ་ཞུན་མར་གྱི་སྒྲོན་མེ་འབར་ཞིང་། ལས་
སྔགས་བརྗོད་ལ། བསང་ཆུ་དང་ནང་མཆོད་ཀྱིས་དེ་ལ་གཡས་སྐོར་དུ་ལན་གསུམ་
གསུམ་བསང་ངོ༌། །དེ་ནས་སྒྲོན་མེ་དེ་གཙང་ཞིང་ཤིན་ཏུ་སྐམ་པའི་ཆུན་པོ་དང་་་
བཅས་པ་ཐབ་ཀྱི་ནང་དུ་བཅུག་ལ། ཨོཾ་བཛྲ་ཛཱ་ལ་ཛཱ་ལ་ཧཱུྃ། ཞེས་བརྗོད་ཅིང་མེའི་
གཟི་བརྗིད་བསྐྱེད། ཨོཾ་ཤྲཱི་ཧེ་རུ་ཀ་མ་ཧཱ་བཛྲ་ཛཱ་ལ་ཛཱ་ལ་ཧཱུྃ། ཞེས་བརྗོད་ཅིང་།
རླུང་ཡབ་ཀྱི་མེ་སྦར། ལས་སྔགས་བདུན་བརྗོད་ལ་མར་ཁུ་བླུག་གཟར་བདུན་་་་་
བདུན་གྱིས་ཀྱང་མེ་གསོ། དེ་ནས་ཀུ་ཤ་རྣམས་ལག་ཏུ་བཟུང་ལ། ཨོཾ་བཛྲ་སཏྭ་ཨ་
ཞེས་བདུན་བརྗོད་ལ་ཀུ་ཤ་བྱིན་གྱིས་བརླབས། དེ་ནས། ཨོ་ཀུ་ཤ་འདི་ནི་གཙང་
ཞིང་དགེ ། ཚངས་པ་ལྷ་རྣམས་དག་བྱེད་ཡིན། །དཀོན་མཆོག་གསུམ་པོ་མཉེས་་
བྱེད་པ། །ས་ལ་སྐྱེས་པའི་འདབ་མའི་སྙིང་། །བདག་གི་བགེགས་རྣམས་ཐམས་་་
ཅད་ནི། །ཞི་དང་བཀྲ་ཤིས་མཛད་དུ་གསོལ། །ཞེས་བརྗོད་ནས་ཀུ་ཤ་སྔོ་ལྗང་དྲི་
མ་མེད་པ་མ་གས་ཤིང་འདབ་མ་མ་གྲུལ་བ། ཧ་ཅང་ཡང་མི་རིང་བ་གཉིས་གཉིས་
རྩེ་མོ་གཤིབས་པ། རང་གི་གཡོན་ངོས་ནས་བརྩམས་ཏེ། ཐབ་ཀྱི་ཁ་ཁྱེར་ལ་རང་
གི་ཁ་གང་ལ་བལྟ་བ་ངོས་ལ་ཤར་དུ་བྱས་པའི་ལུགས་ཀྱི། རྩེ་མོ་ཤར་དང་བྱང་་་་
• 491 •



དང་ནུབ་དང་ལྷོར་བསྟན་པ་ལ། སྔ་མའི་རྩེ་མོས་ཕྱི་མའི་རྩ་བ་ནོན་པར་དགྲམ་་་
ཞིང་། ཐབ་ཁུང་རྩེ་མོ་ཤར་དུ་བསྟན་པའི་ཀུ་ཤ་བ་ལང་གི་རྣ་བ་ལྟ་བུ་ཧ་ཅང་ཡང་
མི་རིང་བས་གཡོག་གོ །ཀུ་ཤ་འགོད་ཚར་བ་དང༌། རྡོར་དྲིལ་འཛིན་པའི་ལག་པ་ ་ ་
ཐལ་མོ་སྦྱར་ནས། བཅོམ་ལྡན་འདས་རྡོ་རྗེ་སེམས་དཔའ་བགེགས་ཐམས་ཅད་ཞི་
བ་དང་བཀྲ་ཤིས་པར་མཛད་དུ་གསོལ། ཞེས་གསོལ་བ་གདབ་བོ། །
གསུམ་པ་ནི། བསང་ཆུས་ཐབ་བསངས་ཏེ། ཁཎྜ་རོ་ཧི་དང་། ཤུ་ནྱ་ཏཱ་་་
བརྗོད་ལ། ཐབ་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུྃ་དཀར་པོ་ཞུ་བ་ལས་
བྱུང་བའི་ཡེ་ཤེས་ཀྱི་ཐབ་ཁ་མདོག་དཀར་པོ་དབྱིབས་ཟླུམ་པོ། མུ་རན་དང་ཁ་་་
ཁྱེར་དང་བཅས་པ། ཁ་ཁྱེར་ལ་འཁོར་ལོའམ། རྡོ་རྗེའི་ཕྲེང་བས་བསྐོར་བ་ག་་་་
བཞིར་ཟླ་ཕྱེད་རྡོ་རྗེས་མཚན་པ་དྭངས་ཤིང་ཐོགས་པ་མེད་པར་གྱུར། ཐབ་ཀྱི་་་་
དབུས་སུ་པདྨའི་ལྟེ་བར་རཾ་ལས་སྐྱེས་པའི་གྲུ་གསུམ་པའི་གྲ་གསུམ་དུ་ཨོཾ་ཨཱཿཧཱུྃ་་་་
གསུམ་ལས་སྐྱེས་པའི་འཁོར་ལོ། པདྨ་རྡོ་རྗེ་གསུམ་གྱི་ལྟེ་བ་ལ་ཡི་གེ་གསུམ་གྱིས་་་
མཚན་པར་གྱུར། དབུས་ཀྱི་མེ་འབར་བ་ཡི་གེ་གསུམ་གྱིས་མཐོང་བས་རྐྱེན་བྱས་་་
ནས་ཡི་གེ་གསུམ་དང་རོ་ཡོངས་སུ་གྱུར་པ་ལས། མེ་འབར་བའི་དབུས་སུ་ཆུའི་་་
དཀྱིལ་འཁོར་གནས་པའི་ཁམས་གསུམ་གྱི་བདག་པོ། དཔལ་ཁྲག་འཐུང་མེ་ལྷ་སྐུ་
མདོག་དཀར་པོ་ཞལ་གཅིག་ཕྱག་བཞི་པ། སྤྱན་གསུམ་པ། རལ་པའི་ཅོད་པན་་
ཅན། ཕྱག་གཡས་པ་གཉིས་ན་དབྱུག་ཐོད་དང་མི་འཇིགས་པ། གཡོན་པ་གཉིས་
ན་བགྲང་ཕྲེང་དང་སྤྱི་བླུགས་འཛིན་པ། རྒྱན་དང་གོས་དཀར་པོ་གྱོན་པ། །
མཆོད་ཕྱིར་ཐོགས་འཆང་ཞིང་། ལུས་ཐམས་ཅད་ལ་བདུད་རྩིའི་རྒྱུན་དཀར་པོ་་་
བབ་པ། རལ་པ་ལ་མཁའ་འགྲོ་མ་ནག་མོ་གྲི་གུག་དང་ཐོད་པ་འཛིན་པ་བཞུགས་
པ་དེའི་ཐུགས་ཀར་མེ་གྲུ་གསུམ་པ་ཧཱུཾ་གིས་མཚན་པར་གྱུར། ཧཱུྃ་གི་འོད་ཟེར་ལས་
སྤྲོས་པའི་ཁྲོ་བོ་འདོད་རྒྱལ་གྱིས་ཤར་ལྷོ་ནས་བསྒོམ་པ་དང་། འདྲ་བའི་མེ་ལྷ་དྲང་
，
92 •



སྲོང་གིས་བསྐོར་བ་སྤྱན་དྲངས་པར་བྱ་སྟེ། ལག་པ་གཡས་པ་མི་འཇིགས་པའི་
ཕྱག་རྒྱའི་མཐེ་བོང་སྲིན་ལག་ལ་སྦྱར་བའི་མཐེ་བོང་གཡབ་ཅིང་། ཨོ་ཚུར་བྱོན་་་་
ཚུར་བྱོན་འབྱུང་པོ་ཆེ། །ལྷ་ཡི་དྲང་སྲོང་འབྱུང་པོ་མཆོག །བསྲེག་བླུགས་ཞལ་་་་
ཟས་བཞེས་སླད་དུ། །འདིར་ནི་ཡང་དག་བསྙེན་པར་མཛོད། །ཅེས་དང་། ཨེ་
བྱེ་ཧེ། མ་ཧཱ་བྷུད་ཏ་དེ་ཝ་རི་ཥི་དྷི་ཛ། སཏྭ་མ་གྲི་ཧི་ཏཱ་ཨ་ཧཱུྃ་ཏི། མ་ཧོ་རེ། །
རསྨིན་སིན་ཧི་ཏོ་བྷ་ཝ། ཨོ་ཧེ་རུ་ཀ་མ་ཧཱ་བཛྲ་པ་པ་ཀ་ཨག་ཡེ་མ་མཱ་ཤནྟཾ་ཀུ་རུ་ཡེ་
སྭཱ་ཧཱ། མེ་ལྷ་བྱོན་ཏེ་ཐབ་མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་་་་
གྱུར། ཁཎྜ་རོ་ཧི་བརྗོད་ཅིང་བསང་ཆུ་གཏོར་ནས། ཕྱིར་འབྲང་གི་བགེགས་་་་
བསྐྲད། ཨོཾ་ཤྲཱི་ཧེ་རུ་ཀ་མཧཱ་བཛྲ་པྲ་བ་ཏ་ས་ཀ་རཾ་པྲཀཱ་ནཾ་པྲཏིཙྪ་ཧཱུྃ་སྭཱ་ཧཱ། ཞེས་་
པས་འཐོར་འཐུང་དབུལ་ཞིང་ཉེ་རེག་བྱས་ནས། ཛཧཱུྃ་བཾ་ཧོ༔ དམ་ཚིག་པ་དང་
གཉིས་སུ་མེད་པར་བཞུགས། ཡང་། ཨོ་ཤི་ཧི་རུ་ཀ་མ་ཧཱ་བཛྲ་པྲ་བ་ར་སད་ཀ་རཾ་
པཱ་ཏྱཾ་པྲ་ཏི་ཙྪ་སྭཱ་ཧཱ། ཞེས་པས་ཞབས་བསིལ། ཨི་མ་ཧཱ་མ་ཡ་ཏད་མ་གྲནྠ་སིད་དྷི་
མེ་པ་ཡ་ཙྪ་སྭཱ་ཧཱ། ཞེས་པས་མཆོད་ཡོན་དབུལ་ལོ། །དེའི་དཔྲལ་བར་ཨོཾ་དཀར་
པོ། མགྲིན་པར་ཨཱཿདམར་པོ། ཐུགས་ཀར་ཧཱུཾ་སྔོན་པོ། སླར་ཡང་ཐུགས་ཀའི་ས་
བོན་ལས་འོད་འཕྲོས། དབང་གི་ལྷ་རྣམས་སྤྱན་དྲངས། ཨོཾ་ཌཱ་ཀི་ནི་ཧཱུཾ་ཧཱུཾ་ཕཊ།
ཞེས་པ་ནས། ཨོཾ་ཏུ་སི་ནི་ཧཱུཾ་ཧཱུཾ་ཕཊ། ཞེས་པའི་རྣལ་འབྱོར་མ་བཞིའི་སྔགས་དང་།
ཨོཾ་ཤྲཱི་བཛྲ་ཧེ་ཧེ་ཞེས་པ་ནས། ཛོ་ལ་ཤཾ་བྷ་རཾ་སྭཱ་ཧཱ། ཞེས་པའི་བར་གྱི་ཡི་གེ་ཉེར་
གཉིས་པ་བརྗོད་ཅིང་། བུམ་པའི་ཆུས་དབང་བསྐུར་དྲི་མ་དག་ཆུའི་ལྷག་མ་སྤྱི་་་་
གཙུག་ཏུ་གནས་པ་ཡོངས་སུ་གྱུར་པ་ལས་རྣམ་སྣང་མཁའ་འགྲོ་མའི་གཟུགས་སུ་་་
བཞུགས་པས་དབུ་བརྒྱན་པར་གྱུར། ཨོ་ཧེ་རུ་ཀ་བཛྲ་ས་མ་ཡ། ཞེས་སོགས་ཡི་གེ་
བརྒྱ་པ་བརྗོད་ཅིང་། སྨན་དང་མེ་ལོང་ལ་སོགས་པས་ཁྲུས་བྱ། ཨོཾ་བཛྲ་ལསྱ།
མ་ལེ་ཞེས་སོགས་བརྒྱད་ཀྱིས་མཆོད། ཨོཾ་ཨཀྵེ་ཡེ་ཨཱ་དྷི་བྷུ་ཨ་བྷི་ཤ་མཧཱཤྲཱི་ཡེ་ཧ་བྱ་
• 93 •



ཀ་བྱ་བཱ་ཧ་ན་ཡ་བཛྲ་པུཔྤེ་ཨཱཿཧཱུྃ། དེ་བཞིན་དུ་སྦྱར་ཏེ། བཱ་ཧ་ན་ཡ་བཛྲ་ཤཔྟ་ཨཱཿ
ཧཱུྃ། ཨོཾ་ཨཀྵེ་ཞེས་པ་ནས། བཱ་ཧ་ན་ཡ་ཨོཾ་ཨཱཿཧཱུྃ། ཞེས་པས་ཉེར་སྤྱོད་ལྔ་དང་་་་
ནང་མཆོད་དབུལ། དྲིལ་སྟབས་དང་བཅས་པས། འཇིག་རྟེན་དབང་ཕྱུག་་་་
ཚངས་དབང་མགོན་གྱི་སྲས། །མེ་ལྷའི་རྒྱལ་པོ་ཊ་ཀིས་དབང་བསྐུར་བ། །ཤེས་་་
རབ་མཆོག་གི་ཉོན་མོངས་ཐམས་ཅད་བསྲེག །འཇིགས་བྱེད་མེ་ལྷ་ཉིད་ལ་རྣམ་་་
པར་འདུད། །ཚངས་དབང་འཇིག་རྟེན་མགོན་གྱི་སྲས། །མེ་ལྷའི་རྒྱལ་པོ་དྲང་་་་
སྲོང་མཆོག །འབྱུང་པོ་ཡོངས་སུ་སྐྱབས་པའི་ཕྱིར། །ཐུགས་རྗེའི་དབང་གིས་སྐུ་་
སྤྲུལ་པ། །རིགས་སྔགས་གྲུབ་པའི་དྲང་སྲོང་ཚུལ། །ཉོན་མོངས་བསྲེག་པའི་ཤེས་
རབ་འོད། །བསྐལ་པ་མེ་བཞིན་གཟི་བརྗིད་འབར། །མངོན་ཤེས་རྫུ་འཕྲུལ་་་་་
ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་ཆིབས། །རིགས་སྔགས་གསུངས་
ཤིང་བགྲང་ཕྲེང་འཛིན། །བདུད་རྩིའི་རྒྱུན་ལྡན་གཎི་བསྣམས། །ཆོས་ཀྱི་བདུད་་
རྩི་ཡོངས་ལ་བསིལ། །ཉེས་པའི་སྐྱོན་བྲལ་ཚངས་པར་སྤྱོད། །འཇིག་རྟེན་གནས་
ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་བས་བསྟོད་དེ་ཕྱག་་་་
ཀྱང་འཚལ། །ཞེས་པས་བསྟོད་དོ། །ཨོཾ་བཛྲ་ཨ་ན་ལ་མཧཱ་བུདྷ་ཏ། ཛཱ་ལ་ཛཱ་ལ་ཡ།
སརྦ་བྷ་རྨི་ཀུ་རུ་སརྦ་དུཊཾ་ཧཱུྃ་ཕཊ། དྷི་བེ་ཛཧཱུྃ་བཾ་ཧོ༔ ས་མ་ཡ་ཧཱུཾ། ས་མ་ཡ་ཧཱུྃ།
ཞེས་ལན་གསུམ་གྱིས་དམ་ཚིག་བསྒྲག་གོ །དེ་ནས་མེ་ལྷའི་ལྗགས་རྡོ་རྗེ་རྩེ་གཅིག་
པ་དམར་པོ་ལ་རཾ་ཡིག་དང་། དགང་བླུགས་ཀྱི་ཁ་ལ་ཧཱུཾ་ཡིག་འོད་ཟེར་དང་བཅས་
པས་མཚན་པར་གྱུར། མེ་ལྷའི་ཞལ་ཅུང་ཟད་གདངས་པར་དགང་བླུགས་གསུམ་
མམ་བདུན། མེ་ལྷའི་སྔགས་ཀྱིས་དབུལ་བར་བྱ་སྟེ། ཨོཾ་ཤྲཱི་ཧེ་རུ་ཀ་ཨཀྵེ་ཡེ་ཨ་མོ་
ཀ་སྱ་ཤིནྟཾ་ཀུ་རུ་སྭཱ་ཧཱ། ཞེས་པས་དབུལ་ལོ། །རྫས་ལྷག་མ་རྣམས་ཀྱང་སྔགས་དེ་
ཉིད་ཀྱིས་དབུལ་བའམ། ཡང་ན། ཨོཾ་བཛྲ་ཨ་ན་ལ་མཧཱ་བུདྷ་ཏ་ཛཱ་ལ་ཡ། སརྦ་
བྷིམྨཾ་ཀུ་རུ་སརྦ་བིགྷན་ཧཱུྃ་ཕཊ། ཨ་མོ་ཀ་སྱ་ཤིནྟཾ་ཀུ་རུ་སྭཱ་ཧཱ། ཞེས་པའམ། ཡང་
• 19| •



ན། ཨོ་ཧེ་རུ་ཀ་ཡ་བིག་མ་ཧེ་བིཏ་ར་ཛ་ཡ་ཏི་མ་ཧེ་ཏན་ནོ། །བི་ར་པར་ཛ་ཏ་ཡ་
ཡ་ཧཱུྃ། ཨ་མོ་ཀ་སྱ་ཤིནྟཾ་ཀུ་རུ་སྭཱ་ཧཱ། ཞེས་པའི་སྔགས་འབྲུ་གཅིག་གིས་ཐམས་་་་
ཅད་དབུལ་ལོ། །གཞན་ནས་བཤད་པ་ལྟར་སོ་སོའི་སྔགས་ཀྱིས་དབུལ་བར་འདོད་
ན་ཡང་རུང་བས། ཡམ་ཤིང་གི་སྔགས་ནི། ཨོཾ་བཛྲ་ཨ་ཛྷ་ཡ་སྭཱ་ཧཱ། ཞེས་པས་་་
འབུལ་ཞིང་། མར་ནི། ཨོཾ་ཨཀྵེ་ཡེ་སྭཱ་ཧཱ། ཞེས་སོགས་རྫས་རྐྱང་པས་དབུལ་ལོ། །
ད་ལྟ་རང་ལུགས་ཀྱི་ཕྱག་ལེན་ལ་ལྷའི་སྔགས་དང་རྫས་སྔགས་སྤེལ་ནས་དབུལ་བར་
མཛད་པས། ཨོ་ཧེ་རུ་ཀ་ཨཀྵེ་ཡེ་ཨ་མོ་ཀ་མྱ་ཤིནྟཾ་ཀུ་རུ་སྭཱ་ཧཱ། ཨོཾ་བཛྲ་ཨངྷ་ཡ།
བདག་ཅག་དཔོན་སློབ་འཁོར་དང་བཅས་པ་ཐམས་ཅད་ཀྱི་ཐར་པ་དང་ཐམས་་་
ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང༌། སྡོམ་པ་གསུམ་དང་འགལ་བའི་
བཅས་པ་དང་རང་བཞིན་གྱི་ཁ་ན་མ་ཐོ་བ་དང་བཀྲ་མི་ཤིས་པ་དང་། གཟི་་་་་
བརྗིད་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་སྭཱ་ཧཱ། དེ་་་
བཞིན་དུ་མར་ལ། ཨོ་ཧེ་རུ་ཀ་ཞེས་སོགས་ཀྱི་སྔགས་ལ། ཨོཾ་ཨཀྵེ་ཡེ་ཞེས་བཏགས་
ཏེ་དབུལ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་འབྱོར་པ་
ཕུན་སུམ་ཚོགས་པ་ལ་བར་དུ་གཅོད་ཐམས་ཅད་ཤིནྟཾ་ཀུ་རུ་སྭཱ་ཧཱ། ཞེས་སོགས་ཀྱི་
སྤེལ་ཚིག་བཏགས་ཏེ་དབུལ་བ་ནི་འོག་མ་རྣམས་ལ་ཡང་ཤེས་པར་བྱའོ། །ཏིལ་ལ།
ཨོཾ་སརྦ་པཱ་པཾ་ད་ཧ་ན་བཛྲ་ཡེ། བཀྲ་མི་ཤིས་པ་དང་སྡིག་པ་ཐམས་ཅད་ཤིནྟཾ་ཀུ་རུ་
སྭཱ་ཧཱ། ཡུངས་དཀར་ལ། ཨོཾ་སརྦ་ཨནྡྲ་སིདྷི་ཡེ་བགེགས་ཐམས་ཅད། ཞོ་ཟན་ལ།
ཨོཾ་སརྦ་སཾ་བ་དེ། བཀྲ་མི་ཤིས་པ་དང་བདེ་བ་མཆོག་ལ་བར་དུ་གཅོད་པ་ཐམས་་
ཅད་ཤིནྟཾ་ཀུ་རུ་སྭཱ་ཧཱ། ཞོ་ལ་ཡང་དེ་བཞིན་ནོ། །ཀུ་ཤ་ལ། ཨོཾ་ཨ་པྲ་ཏི་ཧ་ཏ་བཛྲ་
ཡེ། བསྲུང་བ་མཆོག་ལ་བར་དུ་གཅོད་པ་ཐམས་ཅད་དང༌། གྲིབ་པ་མི་གཙང་བ་
ཐམས་ཅད། དུར་བ་ལ། ཨོཾ་བཛྲ་ཨ་ཡུ་ཥ། ཚེ་མཐར་ཕྱིན་པ་ལ་བར་དུ་གཅོད་པ་
ཐམས་ཅད། ནས་ལ། ཨོ་མར་བེ་ག་ཡེ། མྱུར་བའི་ཤུགས་ཕུན་སུམ་ཚོགས་པ་ལ་
• 95 •



བར་དུ་གཅོད་པ་ཐམས་ཅད། གྲོ་ལ། ཨོཾ་བཛྲ་གྷསྨ་ཏི་ནད་ཐམས་ཅད། འབྲས་
ལ། ཨོཾ་བཛྲ་བཱི་ཛ་ཡ། བསོད་ནམས་རྒྱས་པ་ལ་བར་དུ་གཅོད་པ། སོ་བ་ལ། ཨོཾ་
སུ་ཊ་ཡེ། བསོད་ནམས་རྒྱས་པ་ལ་བར་དུ་གཅོད་པ་ཐམས་ཅད། མ་ཤ་ལ། ཨོ་
མཧཱ་བཱ་ལ་ཡ། སྟོབས་རྒྱས་པ་ལ་བར་དུ་གཅོད་པ་ཐམས་ཅད། སྟར་ཁ་ཛ་ཏི་་་་
སོགས་ལ། ཨོཾ་མཧཱ་བི་ན་ཡ། བ་ཡེ། ཕུན་སུམ་ཚོགས་པ་ལ་བར་དུ་གཅོད་པ་་་
ཐམས་ཅད་ཤིནྟཾ་ཀུ་རུ་སྭཱ་ཧཱ། ཞེས་སྦྱར་རོ། །བསྲེག་རྫས་ལྷག་མ་རྣམས་ཀྱང་མེ་་
ལྷའི་སྔགས་ཀྱི་ཕྲལ་ནས། ཨོ་ཨཧིཔྲ་ཝ་ར་སད་ཀ་རཾ་ཨན། ཛ་མ་ནཾ་པྲ་ཏི་ཙྪ་ཧཱུཾ་
སྭཱ་ཧཱ། ཞེས་པས་ཞབས་བསིལ་དང་། སྲོཀྵ་ནཾ་གིས་སྔགས་ལྟར་བསང་གཏོར་་་་་
དབུལ་ལོ། ། །
བཞི་པ། འཇིག་རྟེན་ལས་འདས་པའི་མེ་ལྷ་སོགས་བསྐྱེད་པ་དང་དཀྱིལ་་་
འཁོར་སྒྲུབ་མཆོད་དང་འབྲེལ་བའི་སྐབས་ཡིན་ན། མེ་ལྷའི་ཐུགས་ཀར་མེ་གྲུ་་་་
གསུམ་པ་རབ་ཏུ་འབར་བའི་དབུས་སུ། ཧཱུྃ་ཡོངས་སུ་གྱུར་པ་ལས་གཞལ་ཡས་་་་
ཁང་གྲུ་བཞི་སྒོ་བཞི་པ་གདན་དང་བཅས་པའི་བར་རྫོགས་པར་སྒྲུབ་ཐབས་བཞིན་
དུ་བསྐྱེད། དེའི་བར་ལ་ལས་ཀྱི་རྡོ་རྗེའི་སློབ་མ་གཅིག་གིས་དཀྱིལ་འཁོར་གྱི་ཤར་
སྒོ་ནས་ཕྱག་འཚལ། ལག་པ་གཡོན་པས་སྤོས་འཛིན་ཅིང་གཙོ་བོ་ནས་གཤིན་རྗེ་་
འཇོམས་མའི་བར་གྱི་ལྷ་རྣམས་ཀྱི་སྔགས་རིམ་བཞིན་བརྗོད་ཅིང་། སྔགས་རེ་རེ་་་
བརྗོད་པ་དང་མཉམ་དུ་ལག་པ་གཡས་པར་མེ་ཏོག་རེ་བླངས་ལ། དཀྱིལ་འཁོར་
གྱི་ལྷ་རྣམས་ལས་ལྷ་གཉིས་པ་རེ། མར་མེ་གཅིག་ལས་གཉིས་ཆད་ཀྱི་ཚུལ་དུ་སྤྱན་
དྲངས་པར་བསྒོམ་ལ་མེ་ཏོག་རྣམས་སློབ་དཔོན་གྱི་ཕྱག་ཏུ་ཕུལ། སློབ་དཔོན་གྱིས་
ཀྱང་ལྷ་རྣམས་གཞལ་ཡས་ཁང་གི་ནང་དུ་རང་གི་གདན་ལ་བཞུགས་པར་མོས་ལ།
ཨོཾ་ཤྲཱི་བཛྲ་ཧེ་ཧེ་རུ་རུ་ཞེས་པ་ནས། ཨོཾ་ཡ་མ་མཱ་ཐ་ནི་ཧཱུྃ་ཧཱུྃ། ཞེས་པའི་བར་་་་་་
སྔགས་རེ་རེ་བརྗོད་པ་དང་མཉམ་དུ་མེ་ཏོག་རེ་ཐབ་ནང་དུ་དོར་ནས། དབུས་ཀྱི་
• 496 •



ཉི་གདན་ལ་བཅོམ་ལྡན་འདས་དཔལ་འཁོར་ལོ་བདེ་མཆོག་ཡབ་ཡུམ་ཞེས་པ་ནས།
བྱང་ཤར་དུ་གཤིན་རྗེ་འཇོམས་མ་ལྷ་ཐམས་ཅད་ཀྱི་སྐུ་ལས་འོད་ཟེར་གྱི་ཚོགས་་་་
དཀར་པོ་འཕྲོ་བར་གྱུར། དེ་ནས་ཨོཾ་ཨཱཿཧཱིཔྲ་ཝ་ར་ཞེས་སོགས་ཀྱི་ཆུ་གཉིས་སྔར་
ལྟར་དབུལ། ཨོཾ་སརྦ་ཏ་ཐཱ་ག་ཏ་པུངྒེ་པྲ་ཏི་ཙྪ་ཧཱུཾ་སྭཱ་ཧཱ། ཞེས་སོགས་ཀྱི་ཉེར་སྤྱོད་
ལྔ་དང་སྒེག་སོགས་བརྒྱད་ཀྱིས་མཆོད། ༀ་ཧཱུྃ༔ ཧ་ཧ་ཧཱུྃ་ཧཱུྃ་ཕཊ། ཨོཾ་ཨཱཿཧཱུྃ། །
ཞེས་པ་ནས། ཨོཾ་ཡ་མ་མཱ་ཐ་ནི་ཧཱུཾ་ཧཱུཾ་ཕཊ། ཨོཾ་ཨཱཿཧཱུྃ། ཞེས་པའི་བར་གྱིས་ནང་
མཆོད་དབུལ། བཅོམ་ལྡན་དཔའ་བོའི་དབང་ཕྱུག་ལ་ཕྱག་འཚལ་ཧཱུྃ་ཧཱུྃ་ཕཊ།
ཞེས་རྐང་བརྒྱད་ཀྱིས་བསྟོད། ལྷ་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་་་་་
གཅིག་པ་དམར་པོ་དང༌། དགང་བླུགས་ཀྱི་ཁ་ལ་ཧཱུྃ་ཡིག་འོད་ཟེར་འབར་བ་དང་
བཅས་པར་གྱུར། ཞེས་བརྗོད་ཅིང་བསམ་ལ་བསྲེག་རྫས་རྣམས་དབུལ། དཀྱིལ་
འཁོར་སྒྲུབ་མཆོད་དང་མ་འབྲེལ་ན། མངོན་བྱང་ལྔ་ལས་གཞལ་ཡས་ཁང་དང་་་་
བརྟེན་པ་ལྷ་དུས་གཅིག་ཆར་དུ་བསྐྱེད། རིམ་གྱི་གསལ་བཏབ་ནས་བྱང་། ཤར་
དུ་གཤིན་རྗེ་འཇོམས་མ། ཞེས་པའི་བར་ཞལ་དང་ཕྱག་མཚན་འདྲ་བ་ལ། །
ཐམས་ཅད་སྐུ་མདོག་དཀར་པོ་བྱེད་པ། ལོ་དྲིལ་ཕྲ་དང་ནག་པོ་སྤྱོད་པ་པའི་་་་་
ལུགས་ལ་ཆོས་བྱུང་གི་དབུས་སུ་ཞེས་པ་ནས། གཤིན་རྗེ་འཇོམས་མ་ཞེས་པའི་་་་
བར་དཀར་པོར་བསྐྱེད། དེ་གསུམ་ཀ་ལ་གོ་ཆ་དགོད་པ་དང་ཡེ་ཤེས་པ་གཞུག་་་་
པའི་རིགས་བདག་གི་གདབ་པའི་བར་རང་གི་སྒྲུབ་ཐབས་བཞིན་བྱའོ། །འཁྱུད་་་
པའི་ཕྱག་རྒྱ་བཅིངས་ལ། ཨོཾ་ཤྲཱི་བཛྲ་ཧེ་རུ་ཀ་བྱེ་ཧི་བ་ག་ཝན། ཨི་ཧ་བྷ་ཀྱ་པ་མ་
ཡེ་ན་ཙ་པཉྩ་ཨ་མྲྀ་ཏ་ཨནཾ་པྲ་ཏིཙྪ། ས་བུ་ཙ་བི་ཏྲ་པ་ཏ་མོ། འདིས་ཐབ་ཁུང་་་་་་
གཡས་ཀྱི་དྲུང་དུ་བལྟས་ཏེ། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ་ཌཱ་ཀི་ཛཱ་ལ་སཾ་བྷ་
ར་སྭཱ་ཧཱ། ཞེས་པ་དང་། སྔར་ལྟར་ཞབས་བསིལ་འཐོར་འཐུང་རྣམས་དབུལ།
ཛཧཱུྃ་བཾ་ཧོ༔ དམ་ཚིག་པ་དང་ཡེ་ཤེས་པ་གཉིས་སུ་མེད་པར་གྱུར། ཏྲི་ཤྱ་ཛ་ཧཱུྃ།
• 97 •



ས་མ་ཡ་སྟི་ས་མ་ཡ་ཧོ༔ མེ་ལོང་སྨན་བཅས་པས་སྔར་ལྟར་ཁྲུས་གསོལ། བཛྲ་མ་
ལེ། བཛྲ་ཏུ་བྱེ་ཧོ ཞེས་མགོ་ལ་དར་དཔྱངས་ཕྲེང་བ་བསྐོན། ཡང་གོང་ལྟར་་
མཆོད་ཡོན་དང་ཞབས་བསིལ། ཉེར་སྤྱོད་ལྔ་སྒེག་སོགས་བརྒྱད་ཀྱི་མཆོད་པ་གོང་
ལྟར་ནང་མཆོད་དབུལ། རྐང་བརྒྱད་ཀྱིས་བསྟོད། ཐོག་མར་གཙོ་བོའི་སྔགས་ལ་
མར་གྱི་སྔགས་བཏགས་ལ། མར་ཁུ་དགང་བླུགས་བདུན་ནམ། བརྒྱ་རྩ་གཅིག་་་
དབུལ། དེའི་རྗེས་སུ་རྫས་རྣམས་རིམ་གྱིས་དབུལ་བ་ནི། གཙོ་བོའི་སྔགས་ལ་་་་
རྫས་རང་གི་སྔགས་བཏགས་ཏེ། གཙོ་བོ་ལ་བརྒྱ་རྩ་རེ་འབུལ། འཁོར་རང་རང་
གི་སྔགས་ལ་རྫས་སྔགས་བཏགས་ཏེ་ཉེར་གཅིག་རེ་དབུལ། གཙོ་འཁོར་ཐམས་་་
ཅད་ལ་མཇུག་ཏུ་ཡི་གེ་བརྒྱ་པ་བརྗོད། སྤོས་དང་རོལ་མོའི་སྒྲ་དང་མེ་ཏོག་གི་ཆར་
ཕབ་པ་སོགས་རེ་རེ་བཞིན་བྱའོ། །ཡི་གེ་བདུན་པའམ། ཕག་མོའི་ཉེ་སྙིང་གི་རྗེས་
སུ་མི་འདི་ཞེས་བྱ་བ་ལ་མི་ཤིས་པ་ཐམས་ཅད་ཤིནྟཾ་ཀུ་རུ་སྭཱ་ཧཱ། ཞེས་བརྗོད། ལྷ་
རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱིས་བུམ་པ་དཀར་པོ་བདུད་
རྩིས་གང་བ་ཐོགས་ནས་སྒྲུབ་བྱ་ཟླ་བའི་དཀྱིལ་འཁོར་ལ་གནས་པ་ལ་ཁྲུས་བྱས་པས།
སྡིག་སྒྲིབ་ནད་གདོན་ལ་སོགས་པ་དག་ནས་ལུས་ཤེལ་གོང་དག་པ་ལྟ་བུར་གྱུར། །
མཆོད་ཡོན་འཐོར་འཐུང་རྣམས་དབུལ། སྣ་ཚོགས་དབང་པོའི་གཞུ་བཞིན་དང༌།
ཨོཾ་བཛྲ་ཝས་སེ་སྭཱ་ཧཱ། ཞེས་པས་གོས་བཟུང་མེ་ནང་དུ་དབུལ། ཨོ་བཛྲ་ཏཾ་བུ་ལ་
སཱ་ཧཱ། ཞེས་པས་སྲོ་རྩི་དབུལ། ཉེར་སྤྱོད་སྒེག་སོགས་ནང་མཆོད་རྣམས་རྒྱས་་་
པར་གོང་ལྟར་ཕུལ། རྐང་བརྒྱད་ཀྱིས་བསྟོད། ཡང་མཆོད་ཡོན་ཕུལ། མེ་ཏོག་་
དང་བཅས་པས་ཐལ་མོ་སྙིང་གར་སྦྱར་ནས། མ་རྙེད་ཡོངས་སུ་མ་ཤེས་དང་། །
གང་ཡང་ནུས་པ་མ་མཆིས་པས། །འདི་ནི་བྱ་བ་གང་བྱས་པ། །དེ་ཀུན་ཁྱོད་ཀྱིས་
བཟོད་མཛད་རིགས། །ཞེས་བཟོད་པར་གསོལ། ཡི་གེ་བརྒྱ་པ་བརྗོད། རྡོ་རྗེ་་་་
བསྡམས་པའི་ཕྱག་རྒྱ་བཅས་ལ། ཨོ་ཁྱེད་ཀྱི་སེམས་ཅན་དོན་ཀུན་མཛད། །རྗེས་
• 98 ，



སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང་། །སླར་
ཡང་བྱོན་པར་མཛད་དུ་གསོལ། །ཞེས་ཕྱག་རྒྱ་སྤྱི་བོར་དགྲོལ་བ་དང་། ཨོཾ་ཤྲཱི་ཧེ་
རུ་ཀ་མུ། ཡེ་ཤེས་པ་རྣམས་རང་བཞིན་གྱི་གནས་སུ་གཤེགས། དམ་ཚིག་པ་་་་་
རྣམས་རང་གི་ཐུགས་ཀའི་ཧཱུཾ་ཡིག་གི་འོད་ཟེར་གྱིས་དྲངས་ཏེ་རང་ལ་ཐིམ་པར་གྱུར།
ཨོ་ཡོ་ག་ཤུདྷ་སརྦ་དྷརྨ་ཡོ་ག་ཤུདྷོ་ཧཾ། ཞེས་བརྗོད་ཅིང་། པད་སྐོར་སྔོན་དུ་འགྲོ་
བས་འཁྱུད་པའི་ཕྱག་རྒྱ་བྱ། དཀྱིལ་འཁོར་སྒྲུབ་མཆོད་དང་འབྲེལ་བ་ཡིན་ན།
ཧེ་རུ་མུ ཞེས་པའི་རྗེས་སུ། ལྷ་རྣམས་མེ་ལྷའི་ཐུགས་ཀ་ནས་གཤེགས་ཏེ།
དཀྱིལ་འཁོར་ལྷ་སོ་སོ་ལ་དབྱེར་མེད་དུ་ཐིམ་པར་གྱུར། ཞེས་བརྗོད་ཅིང་། སློབ་
དཔོན་གྱིས་ལྷ་རེ་རེའི་སྔགས་བརྗོད་ཅིང་ལས་ཀྱི་རྡོ་རྗེའི་ལག་ཏུ་མེ་ཏོག་གཏད།
དེས་ཀྱང་ཕྱག་གསུམ་འཚལ་མེ་ཏོག་བླངས་ཏེ། སྤོས་དང་བཅས་པས་དཀྱིལ་འཁོར་
གྱི་གནས་སུ་སྤྱན་དྲངས་པར་མོས་ཏེ། སོང་ནས་རས་བྲིས་ཡིན་ན་མེ་ཏོག་དཀྱིལ་
འཁོར་གྱི་དབུས་སུ་དོར། རྡུལ་མཚོན་གྱི་ཡིན་ན་སྟེང་དུ་འཆར་བ་ཙམ་བྱས་་་་་
མདུན་དུ་བཞག་གོ ། །
གསུམ་པ་རྗེས་ཀྱི་ཆོ་ག་ནི། དེའི་རྗེས་སུ། འཇིག་རྟེན་པའི་མེ་ལྷ་ལ་ཉེར་་་་
སྤྱོད་ལྔ་དང་ནང་མཆོད་ཕུལ། ཞབས་བསིལ་དང་། གོས་བཟང་ཕུལ། བསྲེས་་
རྫས་ལྷག་མ་རྣམས་གོང་གི་རིམ་པ་བཞིན་ཕུལ། འཇིག་རྟེན་དབང་ཕྱུག་ཚངས་་་
དབང་ཞེས་སོགས་ཀྱིས་བསྟོད། ཞབས་བསིལ། བསང་གཏོར། ཉེར་སྤྱོད་་་་་་
རྣམས་ཀྱིས་མཆོད། གོང་གི་མེ་ལྷའི་སྔགས་ལ་ཨ་ཀ་རོ་བཏགས་ལ་སྒྲུབ་ཐབས་་་་
ལྟར་བྱིན་གྱིས་རླབས་པའི་གཏོར་མ་དབུལ། ཉེར་སྤྱོད་ལྔས་མཆོད། མེ་དེ་བསྲེག་
བྱ་ཟ་བའི་ལྷ། །དྲང་སོང་རྒྱལ་པོ་གདོན་གྱི་བདག །ཤར་ལྷོ་མེ་ལྷའི་ཚོགས་བཅས་
ལ། །མཆོད་ཅིང་བསྟོད་དེ་ཕྱག་ཀྱང་འཚལ། །མཆོད་སྦྱིན་གཏོར་མ་འདི་་་་་
བསྒོམས་ལ།	'།རྣལ་འབྱོར་བདག་ཅག་འཁོར་བཅས་ལ། །ནད་མེད་ཚེ་དང་་་་
• 499 •



དབང་ཕྱུག་དང་། །དཔལ་དང་གྲགས་དང་སྐལ་བ་བཟང༌། །ལོངས་སྤྱོད་རྒྱ་ཆེན་
ཀུན་འགྲུབ་ཅིང་། །ཞི་དང་རྒྱལ་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་
སྩོལ། །དམ་ཚིག་ཅན་གྱིས་བདག་ལ་བསྲུང༌། །དངོས་གྲུབ་ཀུན་གྱིས་སྟོང་གྲོགས་
མཛོད། །དུས་མིན་འཆི་དང་ནད་རྣམས་དང་། །གདོན་དང་བགེགས་རྣམས་་་་་
མེད་པར་མཛོད། །རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་
མཛོད། །འཇིག་རྟེན་བདེ་ཞིང་ལོ་ལེགས་དང་། །འབྲུ་རྣམས་འཕེལ་ཞིང་ཆོས་་་་
འཕེལ་བ། །བདེ་ལེགས་ཐམས་ཅད་འབྱུང་བ་དང༌། །ཡིད་ལ་འདོད་པ་ཀུན་་་་
འགྲུབ་ཤོག །མཆོད་ཡོན་ཕུལ། མ་རྙེད་ཞེས་སོགས་ཀྱིས་བཟོད་པར་གསོལ།
རང་གི་དོན་དང་གཞན་གྱི་དོན། །སྒྲུབ་བྱེད་བསྲེག་བྱ་ཟ་བ་གཤེགས། །འཇིག་་་
རྟེན་དུས་སུ་ཚུར་བྱོན་ཞིང་། །བདག་གི་དངོས་གྲུབ་ཐམས་ཅད་བསྒྲུབས། །ཨོ་་་
ཨཀྵེ་ཡེ་ཡ་ཧིད་པ་ཧི་ སརྦ་ཙོ་ཁ་ས་ར་ཨ་ཐཾ་ཙ་པ་ཏི་དྷ་མ་བ་ཙྪ་ཧ། ཅེས་བྱའོ། །
སྤྱན་དྲངས་པའི་ཕྱག་རྒྱ་ལས་མཐེ་བོང་ཕྱིར་བསྐྱེད་པའི་ཚུལ་གྱིས། སྤྲུལ་པའི་མེ་་་
འབར་བའི་གཟུགས་ཅན་དུ་ལྟ་བ་སྟེ་གཤེགས་སུ་གསོལ་ལོ། །དེ་ནས་འོ་ཐུག་སྒྲུབ་
ན་སྐབས་འདིར་བྱ། དེ་ནས་བསྔོ་བ་ཤིས་བརྗོད་བྱའོ། །དེ་ལྟར་ཞི་བའི་ཆོ་ག་་་་་
བརྗོད་ཟིན་ཏོ། །
འོ་ཐུག་སྒྲུབ་པའི་ཆོ་ག་ནི། བསྲེག་རྫས་ཀྱི་ལྷག་མའི་རྫས་ལྔའི་འོ་ཐུག་སྦྱིན་
བསྲེག་གི་མེ་ལ་བསྒྲུབས་ནས་ལོངས་སྤྱད་ན་སྡིག་པ་དག་པར་གསུངས་པས། དེ་་
སྒྲུབ་པའི་ཚུལ་ནི། འོ་མ་དང་འབྲས་མ་གྲུག་པ་དང། མར་དང་། སྦྲང་རྩི་དང་
ཀ་ར་རྣམས་རང་གི་ལྷའི་ས་བོན་ལས་བྱུང་ཞིང་། ལས་དང་རྗེས་སུ་མཐུན་པས་་་
དྲིའི་བྱུག་པ་མགུལ་པར་མེ་ཏོག་ཕྲེང་བས་བཅིངས་པའི་སྣོད་ནག་པོ་མིན་པ།
ཐབ་ཁུང་གི་མེ་ལ་མན་ཇིའི་སྟེང་དུ་བཞག་པའི་ནང་དུ་གཟར་བུ་གཉིས། གྲུང་གི་
བླུག་ལ་རང་གི་བདག་པོའི་སྔགས་འགྱིང་བ་དང་བཅས་ཏེ། བཟླས་ཤིང་བསྐོལ་ཏེ་
• 500 ，



བདུད་རྩིའི་རང་བཞིན་གྱི་འོ་ཐུག་བསྒྲུབ་པར་བྱའོ། །དེ་ནས་འོ་ཐུག་ལ་ཨོ་དི་བྱ་་
ཨཀྵེ་ཡེ་པ་ལ་དྷི་དྷཱན་པྲ་ཎི་ནེ་སྭཱ་ཧཱ། ཞེས་པ་སྔགས་ཏེ། རང་ཉིད་རྣལ་འབྱོར་ལ་
གནས་ནས་ལོངས་སྤྱད་པས་ལྷ་དང་འཇིག་རྟེན་སྐྱོང་བ་དང་བདག་ཉིད་ཚིམས་་་
པར་བྱའོ། །དེ་བཞིན་གཤེགས་པའི་ལྷ་མ་འདི། །སྡིག་པ་རྣམ་པར་ཉམས་བྱེད་་་
གསོལ། །ཞེས་པའི་སྦྱིན་བདག་དང་ལྷག་མ་དོན་དུ་གཉེར་བ་རྣམས་ལ་བགོ་་་་
བཤའ་བྱས་ལ་བསྔོ་བ་དང་ཤིས་བརྗོད་བྱའོ། ། །
རྒྱས་པ་ལ་སོགས་པ་གསུམ་གྱི་ཆོ་ག་ནི། ལྷའི་རྣལ་འབྱོར་ཐབ་ཀའི་དབྱིབས་
དང་ཁ་མདོག རྒྱ་དཔང་གི་ཚད། ཡམ་ཤིང་གི་ཚད། མར་ཁུའི་ཁྱད་པར།
མཆོད་རྫས། བསྲེག་རྫས། དེ་དག་གི་སྣོད་ཀྱི་ཁྱད་པར། སྒྲུབ་པ་པོའི་འདུག་་་
སྟངས་བསམ་པ་དང༌། ཆས་གོས་ཀྱི་ཁྱད་པར་མི་འདྲ་བ་ལ་སོགས་པ་ཡོད་པ་་་་་
རྣམས་ལོག་ཞིག་ཏུ་འབྲི་བས་དེར་ཤེས་པར་བྱའོ། །ལྷག་མ་རྣམས་ནི་ཞི་བའི་ཆོ་ག་
བཞིན་དུ་ཤེས་པར་བྱའོ། །བདེ་སྟོང་ཐབ་ཏུ་ཡེ་ཤེས་མེ་དཔུང་གིས། །ཉེས་པའི་
བུད་ཤིང་བསྲེག་བྱེད་སྦྱིན་བསྲེག་ནི། །གྲུབ་ཆེན་ནག་པོ་སྤྱོད་པའི་གཞུང་བཞིན་དུ།།
ལེགས་བཤད་མང་དུ་ཐོས་པའི་རྒྱལ་ཁམས་པ། །རྡོ་རྗེ་འཛིན་པ་བཟང་པོ་བཀྲ་་
ཤིས་ཀྱིས། །སྦྱར་བའི་རབ་བྱེད་ལྔ་བཅུ་ང་བདུན་པའོ།། །།
• 50] •



༄༅། །ཟབ་ལམ་ནཱ་རོའི་ཆོས་དྲུག་གི་སྒོ་ནས་ཁྲིད་པའི་རིམ་པ་
ཡིད་ཆེས་གསུམ་ལྡན་ཞེས་བྱ་བ་བཞུགས་སོ།།
༄༅། །དཔག་མེད་འགྲོ་ལ་དཔག་མེད་བརྩེ་བའི་མཐུས། །དཔག་མེད་་་་་་
བསྐལ་པར་དཔག་མེད་དཀའ་སྤྱད་ནས། །དཔག་མེད་ཞིང་དུ་དཔག་མེད་ཆོས་་་
འཁོར་སྐོར། །དཔག་མེད་རྒྱལ་བས་དཔག་མེད་ཁྱབ་བདག་དང༌། །བློ་གྲོས་་་་
མཚུངས་མེད་བློ་གྲོས་ཆེན་པོ་ཡིས། །བཟང་པོ་མཚུངས་མེད་བཟང་པོའི་མཛད་པ་
མཛད། །གྲགས་པ་མཚུངས་མེད་གྲགས་པས་ཕྱོགས་ཀུན་ཁྱབ། །དཔལ་མགོན་་་
མཚུངས་མེད་དཔལ་མགོན་ལ་བཏུད་ནས། །རྡོ་རྗེ་འཆང་དབང་ཐུགས་ཀྱི་བཅུད་
བསྡུས་པ། །ཏེ་ལོ་ནཱ་རོ་མར་པ་ནས་བརྒྱུད་པའི། །ན་རོ་ཆོས་དྲུག་ཅེས་སུ་རབ་་་
གྲགས་པ། །བློ་བཟང་རྒྱལ་བ་གཉིས་པའི་ལེགས་བཤད་ལས། །སླར་ཡང་བསྡུས་
ཏེ་བློ་དམན་རྟོགས་ཕྱིར་བྲི། །ནཱ་རོ་ཆོས་དྲུག་ཅེས་བྱ་བའི་གདམས་པ་འཆད་པ་ལ།
སྤྱིའི་རྣམ་གཞག་དང་། ཉམས་ལེན་གྱི་རིམ་པ་གཉིས།
དང་པོ་ནི། ནཱ་རོའི་ཆོས་དྲུག་འདི་སྤྱིར་བླ་མེད་ཀུན་གྱི་རྫོགས་རིམ་དང༌།
ཁྱད་པར་མ་རྒྱུད་སྡེ་དགྱེས་གཉིས་གཙོ་བོར་སྟོན་པའི་མན་ངག་ཡིན་ཏེ། སྒྱུ་ལུས་
དང༌། འོད་གསལ་གྱི་གདམས་ངག་འདུས་ལས་བཏུས། འཕོ་བ་དང༌། གྲོང་་་
འཇུག གདན་བཞི། ཁ་སྦྱོར། རྡོ་རྗེ་མཁའ་འགྲོ། སྡོམ་འབྱུང་སོགས་ནས་་་་་
བཏུས། གཏུམ་མོའི་གདམས་ངག་རྣམས་བདེ་དགྱེས་གཉིས་ལས་བཏུས། གཏུམ་
མོའི་ལམ་གྱི་རྩ་བའམ་རྨང་རྡོ་ཡིན་པའི་ཕྱིར། རྩ་འཁོར་བཞི་ལ་ཡི་གེ་བཞི་བཀོད་
པའི། གཏུམ་མོའི་སྲོག་རྩོལ་མཐར་ཕྱིན་པ་གཅིག་ལ་ཆོས་ལྷ་ལྔ་པོ་འབྱུང་གིས། །
དེ་མཐར་མ་ཕྱིན་པ་ལ་ལྷག་མ་ལྔ་ཇི་ལྟ་བ་བཞིན་མི་འབྱུང་བའི་ཕྱིར་རོ། །གདམས་
ངག་འདི་ལ་ཆོས་གཉིས་དང༌། གསུམ་དང་། བཞི་དང༌། དྲུག་དང༌། བཅུར་
• 502 •



བྱེད་ཚུལ་དུ་མ་འདུག་ནའང་། སྒོམ་རྒྱུ་ལམ་གྱི་དབང་དུ་བྱས་ན་རྫོགས་རིམ་གྱི་་་
ལམ་དཀྱུས་མ་གཅིག་དང་བོགས་འདོན་གྱི་སྤྱོད་པ་གཉིས་སུ་བྱེད། དབང་པོའི་
རིམ་པ་དང་བསྟུན་ན། ཚེ་འདི་དང་། བར་དོ་དང་། སྐྱེ་བ་བརྒྱུད་ནས་འཚང་
རྒྱ་བའི་ལམ་གསུམ་དུ་བྱེད་དོ། །དྲུག་བྱེད་ཚུལ་ནི། གཏུམ་མོ། སྒྱུ་ལུས། འོད་
གསལ། འཕོ་བ།: གྲོང་འཇུག བར་དོའི་གདམས་ངག་དང་དྲུག་ཏུ་བྱེད། རྨི་
ལམ་དང་གཉིད་ཀྱི་འོད་གསལ་ལོགས་འདྲེན་པ་འདུག་ནའང་། དེ་གཉིས་སྒྱུ་ལུས་
སུ་བསྡུས་པ་ལེགས་སོ། །
གཉིས་པ་ཉམས་ལེན་གྱི་རིམ་པ་ལ། གང་ལ་བརྟེན་ནས་ལམ་འདི་བསྒོམ་་་
པའི་སྔོན་འགྲོ་དང་། དེ་ལ་བརྟེན་ནས་ལམ་ཉིད་ཇི་ལྟར་བསྒོམ་པ་གཉིས་སོ།།
དང་པོ་ལ། ཐེག་ཆེན་ཐུན་མོང་པའི་སྔོན་འགྲོ་དང་། ཐུན་མོང་མ་ཡིན་པ་
བླ་མེད་ཀྱི་སྔོན་འགྲོ་དང་གཉིས།
དང་པོ་ནི། གཤིན་རྗེ་མཚན་ཉིད་དང་ལྡན་པ། བསམ་སྦྱོར་གཉིས་ཀྱིས་་་
ཚུལ་བཞིན་བསྟེན། །དེ་ནས་ཐོག་མར་དལ་འབྱོར་རྙེད་དཀའ་བ་དང་། དོན་ཆེ་
ཚུལ། དེ་རྗེས་ཚེ་འདི་ཡུན་རིང་དུ་མི་གནས་པའི་འཆི་བ་མི་རྟག་པ། འཆི་ནས་་
ངན་འགྲོར་འཁྱམས་ཚུལ་རྣམས་བསམས་ནས། བདེ་འགྲོ་དོན་གཉེར་གྱི་སྐྱེས་བུ་
ཆུང་ངུའི་བསམ་པ་སྦྱངས། དེ་རྗེས་བདེ་འགྲོ་ཡང་སྡུག་བསྔལ་གྱིས་རང་བཞིན་དུ་
མཐོང་ནས། ཞི་བ་མྱང་འདས་དོན་གཉེར་གྱི་སྐྱེས་བུ་འབྲིང་གི་བསམ་པ་སྦྱངས། །
དེ་ཡང་ཞི་བའི་མཐར་ལྟུང་བ་མཐོང་ནས། སེམས་ཅན་ཐམས་ཅད་སངས་རྒྱས་ཀྱི་
ས་ལ་འགོད་འདོད་པ་སྐྱེས་བུ་ཆེན་པོ་བསམ་པ་སྦྱང་བ་སོགས་ཐེག་པ་ཐུན་མོང་་་
བའི་ལམ་རིམ་བཞིན་སྦྱང་བར་བྱའོ། །
གཉིས་པ་བླ་མེད་ཀྱི་སྔོན་འགྲོ་ལ། སྤྱིའི་སྔོན་འགྲོ་དང་། ཁྱད་པར་གྱི་སྔོན་
འགྲོ་དང་གཉིས།
• 503 •



དང་པོ་ནི། དབང་བསྐུར་བ་གྲངས་ཚང་བ་གོ་རིམ་ངེས་པ་ཅན་དུ་སྒྲུབ་་་་
པའི་དབང་རྣམ་དག་ཐོབ་པ་དང་། དབང་དུས་སུ་ཁས་བླངས་པའི་དམ་ཚིག་་་་
དང་སྡོམ་པ་ཚུལ་བཞིན་དུ་བསྲུང་བར་བྱེད་པའོ།།
གཉིས་པ་ཁྱད་པར་གྱི་སྔོན་འགྲོ་ལ། སྡིག་སྒྲིབ་དག་པར་བྱ་བའི་ཕྱིར་རྡོ་རྗེ་
སེམས་དཔའི་བསྒོམ་བཟླས་བྱ་བ་དང་། བྱིན་རླབས་འཇུག་པར་བྱ་བའི་ཕྱིར་བླ་
མའི་རྣལ་འབྱོར་བསྒོམས་ནས་མཆོད་པའོ། །
དང་པོ་ནི། ཐོག་མར་དཀོན་མཆོག་གསུམ་ལ་བློ་ལིང་སྐྱུར་གྱིས་སྐྱབས་འགྲོ་
རྒྱུད་དང་འདྲེས་ངེས་པ་བྱ། རང་ཉིད་སྲིད་མཚོར་ལྷུང་བ་བཞིན་དུ་སེམས་ཅན་་་
རྣམས་ཀྱང་དེ་དང་འདྲ་བར་བལྟ་ཞིང་། དེ་རྣམས་ཀྱང་རང་གི་མ་ཡིན་ཞིང་། །
མ་བྱ་རེས་ཀྱི་ཕན་པ་བསྒྲུབས་ཤིང་། གནོད་པ་གསལ་བས་དྲིན་ཆེ་བ་དང་། དེ་
ལ་ལན་དུ་ཕན་འདོགས་པའི་དྲིན་གཟོ་བའི་བློ་བརྟན་པོ་བསྐྱེད་ནས། དེ་ནས་དེ་
རྣམས་བདེ་བས་ཕོངས་ལུགས་དང་། སྡུག་བསྔལ་གྱིས་མནར་ལུགས་བསམས་ནས།
དེ་རྣམས་ཅི་ནས་ཀྱང་བདག་གིས་བདེ་བ་མཐའ་དག་ལ་འགོད་པ་དང་། སྡུག་་་་
བསྔལ་མཐའ་དག་ལས་བསྒྲལ་བར་བྱའོ་སྙམ་པའི་འདུན་པ་དྲག་པོ་བསྐྱེད། དེ་་་
ནས་དོན་དེ་གཉིས་རྫོགས་པར་སྒྲུབ་ནུས་པ་ནི་སངས་རྒྱས་ཉག་གཅིག་ཏུ་མཐོང་་་་
ནས། དེ་རྣམས་ཀྱི་དོན་དུ་སངས་རྒྱས་ཐོབ་འདོད་ཀྱི་བློའི་བསྒྱུར་བ་དྲག་པོའི་སྒོ་
ནས་བྱང་ཆུབ་ཏུ་སེམས་བསྐྱེད། དེ་འདྲ་བའི་སངས་རྒྱས་ཐོབ་པའི་དོན་དུ་ལམ་་
འདི་ལ་བསླབ་པ་སྙམ་པའི་ཡིད་དམ་བརྟན་པོ་ཡང་དང་ཡང་དུ་བྱའོ། །དེ་ཡང་་་་
སྙིང་པོ་བརྒྱན་ལས། །སངས་རྒྱས་ཀུན་གྱི་སྐུ་གཅིག་པུ། །པད་དཀར་ཟླ་བའི་་་་་
དབུས་གནས་ཤིང་། །རྡོ་རྗེ་དྲིལ་བུའི་རྒྱན་སྤྲས་པས། །རྡོ་རྗེ་སེམས་དཔའ་ལེགས་
དམིགས་ཤིང་། །ཡི་གེ་བརྒྱ་པ་ཆོ་ག་བཞིན། །ཉི་ཤུ་རྩ་ནི་རེ་རེ་བཟླས། །ལྟུང་་་་
སོགས་བྱིན་གྱིས་བརླབས་གྱུར་པ། །འཕེལ་བ་རུ་ནི་མི་འགྱུར་ཞེས། །གྲུབ་པ་་་་་
• 504 •



མཆོག་རྣམས་ཀྱིས་བཤད་པས། །ཐུན་མཚམས་སུ་ནི་དཔྱད་པར་བྱ། །འབུམ་་་་
ཕྲག་གཅིག་ནི་བཟླས་གྱུར་ན། །རྣམ་པར་དག་པའི་བདག་ཉིད་འགྱུར། །ཞེས་་་
ཐུན་མཚམས་སུ་རྡོ་རྗེ་སེམས་དཔའ་བསྒོམས་ནས་ཡིག་བརྒྱ་ཉེར་གཅིག་རེ་མ་ཆག་
པར་བཟླས་ན། ལྟུང་བ་མི་འཕེལ་བ་དང་། འབུམ་ཕྲག་གཅིག་བཟླས་པ་ན།
ཉེས་པ་རྣམས་དག་པར་གྲུབ་པ་མཆོག་མཉེས་པ་རྣམས་ཀྱིས་གསུངས་པ་ལྟར་བྱའོ།
ཞེས་གསུངས་པ་བཞིན་དུ། དགོས་པ་དེ་གཉིས་ཀྱི་ཕྱིར་དུ་རྡོར་སེམས་བསྒོམ་་་་་
བཟླས་བྱའོ། །དེའི་རིམ་པ་ནི། རང་གི་སྤྱི་བོར་པཾ་ལས་པདྨ་དཀར་པོ། ཨ་ལས་ཟླ་
བའི་དཀྱིལ་འཁོར་གྱི་སྟེང་དུ། ཧཱུྃ་ལས་རྡོ་རྗེ་རྩེ་ལྔ་པ་དཀར་པོ་ལྟེ་བ་ལ་ཧཱུཾ་གིས་་་་
མཚན་པ། དེ་ལས་འོད་འཕྲོས་དོན་གཉིས་བྱས། ཚུར་འདུས་ཡོངས་སུ་གྱུར་པ་
ལས་རྡོ་རྗེ་སེམས་དཔའ་སྐུ་མདོག་དཀར་པོ་གཡས་རྡོ་རྗེ་གཡོན་དྲིལ་བུ་འཛིན་པ།
ཡུམ་རྡོ་རྗེ་སྙེ་མ་དཀར་མོ་གྲི་གུག་དང་ཐོད་པ་འཛིན་པས་འཁྱུད་པ། རིན་པོ་ཆེའི་
རྒྱན་སྣ་ཚོགས་པས་སྤྲས་པ། མཚན་དང་དཔེ་བྱད་དུ་ལྡན་པ། རྡོ་རྗེ་སྐྱིལ་ཀྲུང་་་
གིས་བཞུགས་པ་བསྐྱེད་ལ། དེའི་ཐུགས་ཀར་ཟླ་བའི་སྟེང་དུ་ཧཱུྃ་དཀར་པོ་བསམ།
དེ་ལས་འོད་ཟེར་འཕྲོས་རང་འདྲའི་ཡེ་ཤེས་སེམས་དཔའ་སྤྱན་དྲངས་མཆོད་པ་་་་
ལྔས་མཆོད། ཛཧཱུྃ་བ་ཧོ༔དགུག་གཞུག་ཅིང་མཉེས་པར་བྱའོ། །ཡང་ཐུགས་ཀའི་
ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས་པ་ལ་མཆོད་ནས། དེ་
བཞིན་གཤེགས་པ་རྣམས་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་་
བ་བཏབ་པས། དེ་བཞིན་གཤེགས་པ་རྣམས་ཀྱིས་དབང་བསྐུར་བའི་དགོངས་པ་
མཛད། ཡབ་ཡུམ་རྣམས་ཀྱིས་རིན་པོ་ཆེའི་བུམ་པ་ཡེ་ཤེས་བདུད་རྩིས་གང་བ་་་་
ཐོགས་ནས། ཇི་ལྟར་བལྟམས་པ་སོགས་དང་། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་་
ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། ལུས་ཡེ་ཤེས་ཀྱི་བདུད་རྩིས་གང་། མི་་་་
བསྐྱོད་པས་དབུར་བརྒྱན་པར་བསམ། དེ་ནས་སྒོ་གསུམ་གུས་པ་ཆེན་པོས་བཅོམ་
• 505 •



ལྡན་འདས་རྡོ་རྗེ་སེམས་དཔའ་བདག་གཞན་ཐམས་ཅད་ཀྱི་སྡིག་སྒྲིབ་དང༌། དམ་
ཚིག་ཉམས་ཆག་ཐམས་ཅད་དག་པར་མཛད་དུ་གསོལ། ཞེས་གསོལ་བ་བཏབ་་་་
པས། ཐུགས་ཀའི་ཧཱུཾ་ལས་འོད་ཟེར་འཕྲོས། སེམས་ཅན་ཐམས་ཅད་ལ་ཕོག དེ་
དག་གི་སྡིག་སྒྲིབ་ཉེས་ལྟུང་ཐམས་ཅད་དག་པར་བྱས། ཕྱོགས་བཅུའི་སངས་རྒྱས་
སྲས་བཅས་ཐམས་ཅད་ལ་མཆོད་པ་ཕུལ། དེ་རྣམས་ཀྱི་སྐུ་གསུང་ཐུགས་ཡོན་ཏན་
འཕྲིན་ལས་ཐམས་ཅད་འོད་ཟེར་གྱི་རྣམ་པར་བསྡུས་ནས་ཐུགས་ཀའི་ཧཱུྃ་ལ་ཐིམ་་་
པས་གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར་པར་བསམ་ལ། ཧཱུྃ་གི་
མཐའ་མར་ཨོཾ་བཛྲ་ཧེ་རུ་ཀ་ས་མ་ཡ། མ་ནུ་པཱ་ལ་ཡ། ཧེ་རུ་ཀ་ཏེ་ནོ་པ་ཏིཥྛ། ཊི་
དྷོ་མེ་བྷ་ཝ། སུ་ཏོ་བྱོ་མེ་བྷ་ཝ། ཨ་ནུ་རཀྟ་མེ་བྷ་ཝ། སུ་པོ་བྱོ་མེ་བྷ་ཝ། སརྦ་་་
སིདྡྷི་མེ་པ་ཡ་ཙྪ། སརྦ་ཀརྨ་སུ་ཙཱ་མེ། ཙིཏྟཾ་ཤྲཱི་ཡ་ཀུ་རུ་ཧཱུཾ། ཧ་ཧ་ཧ་ཧ་ཧོ། བྷ་་
ག་ཝན་བཛྲ་ཧེ་རུ་ཀ་མ་མེ་མུཉྩ། ཧེ་རུ་ཀ་བྷ་ཝ། མ་ཧཱ་ས་མ་ཡ་སཏྭ་ཨ་ཧཱུྃ་ཕཊ།
ཅེས་པས་བསྐོར་ལ་དམིགས་ཏེ་བཟླས་པས། ཡིག་འབྲུ་ལས་འོད་ཟེར་འཕྲོས། །
སེམས་ཅན་རྣམས་ཀྱི་སྡིག་སྒྲིབ་སྦྱངས། སངས་རྒྱས་སྲས་བཅས་ལ་མཆོད་པ་་་་་
བསམ་གྱིས་མི་ཁྱབ་པ་ཕུལ། སྐུ་གསུང་ཐུགས་ཀྱི་བྱིན་རླབས་ཐམས་ཅད་བསྡུས་ཏེ་
ཡིག་འབྲུ་ལ་ཐིམ། ཡིག་འབྲུ་ལས་བདུད་རྩི་དཀར་པོ་བྱུང༌། ཡབ་ཡུམ་གྱི་སྦྱོར་་་
མཚམས་ནས་བབ་ནས་རང་གི་སྤྱི་བོའི་བུ་ག་ནས་ཞུགས་ཏེ། སྒོ་གསུམ་གྱིས་སྡིག་
སྒྲིབ་ཐམས་ཅད་དབང་པོའི་སྒོ་དང་བ་སྤུའི་བུ་ག་ནས་ནག་ཕུངས་སུ་འཐོན།
སྡིག་སྒྲིབ་བསངས་ཀྱིས་དག་ལུས་ཐམས་ཅད་ཡེ་ཤེས་ཀྱི་བདུད་རྩིའི་རྒྱུན་གྱིས་་་་་
དཀར་མེར་གྱིས་གང་། རྟོགས་པ་དང་ཡོན་ཏན་བདག་གཞན་ཐམས་ཅད་ལ་སྐྱེས་
པར་བསམ་ཞིང་བཟླའོ། །ཐུན་འཇོག་ཁར་སྟོབས་བཞིའི་བཤགས་པ་བྱའོ། །སྡིག་
སྒྲིབ་ཀྱིས་འཁོར་གསུམ་མི་དམིགས་པར་བསམ་ཞིང་། བདག་ནི་མི་ཤེས་རྨོངས་པ་
ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་་་་
• 506 •



ཅིག །གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོ་བདག་ཉིད་ཅན། །འགྲོ་་་
བའི་གཙོ་ལ་བདག་སྐྱབས་མཆི། །ཞེས་གསོལ་བ་བཏབ་པས། རྡོ་རྗེ་སེམས་་་་་
དཔའི་ཞལ་ནས། རིགས་ཀྱི་བུ་ཁྱོད་ཀྱི་སྡིག་སྒྲིབ་དམ་ཚིག་ཉམས་ཆགས་ཐམས་་་
ཅད་དག་གོ་ཞེས་གསུངས་ནས་རང་ལ་ཐིམ་པས། རང་གི་སྒོ་གསུམ་དང་རྡོ་རྗེ་་་
སེམས་དཔའ་སྐུ་གསུང་ཐུགས་དབྱེར་མེད་དུ་གྱུར་པར་བསམ་ལ། དགེ་རྩ་བསྔོ་བ་
དང་སྨོན་ལམ་གདབ་བོ།
གཉིས་པ་བྱིན་རླབས་འཇུག་པའི་ཕྱིར་བླ་མའི་རྣལ་འབྱོར་བསྒོམ་པ་ལ་གཉིས།
ཚོགས་ཞིང་བླ་མ་བསྒོམ་པ་དང་དེ་མཆོད་ནས་གསོལ་བ་གདབ་པའོ། ། །
དང་པོ་ནི། མདུན་གྱི་ནམ་མཁར་རིན་པོ་ཆེའི་ཁྲི་སེང་གེས་བཏེགས་པའི་་་
སྟེང་ན། པད་ཉིའི་གདན་ལ་ངོ་བོ་རང་གི་བླ་མ་ཡིན་པ་ལ་རྣམ་པ་རིགས་དྲུག་པ་
རྡོ་རྗེ་འཆང་སྐུ་མདོག་སྔོན་པོ་ཞལ་གཅིག་ཕྱག་གཉིས་པ། གཡས་རྡོ་རྗེ་དང་གཡོན་
དྲིལ་བུ་འཛིན་པ་རང་འདྲ་ཡུམ་ལ་འཁྱུད་པ། ལྷ་རྫས་གོས་ཀྱི་སྟོད་གཡོགས་སྨད་་་
གཡོགས་ཅན། རིན་པོ་ཆེའི་རྒྱན་གྱིས་བརྒྱན་པ། ཞབས་རྡོ་རྗེ་སྐྱིལ་ཀྲུང་དུ་་་་་
བཞུགས་པ། འོད་ཟེར་རྣམ་པ་ལྔ་རབ་ཏུ་འབར་བ་བསྒོམ་པའི་སྤྱི་བོར་ཟླ་བ་ལ་ཨོ་
དཀར་པོ། མགྲིན་པར་པདྨ་ལ་ཨཱཿདམར་པོ། སྙིང་གར་ཉི་མ་ལ་ཧཱུཾ་སྔོན་པོ་འོད་
ཟེར་འཕྲོ་བ་བསྒོམ། ཤུ་ལ་འོད་ཟེར་འཕྲོས་པས་རྡོ་རྗེ་འཆང་ནས་བཟུང་སྟེ་བླ་མ་
བརྒྱུད་པ་རྣམས་དང་། ཡི་དམ་གྱི་ལྷ་ཚོགས་རྣམས་སྤྱན་དྲངས་ཏེ་སྟིམ་ལ། སྡོམ་
འབྱུང་ལས། བླ་མ་སངས་རྒྱས་བླ་མ་ཆོས། །དེ་ནི་བླ་མ་དགེ་འདུན་ཏེ། །ཞེས་་་
གསུངས་པ་ལྟར། སྐྱབས་གསུམ་ཀུན་འདུས་ཀྱི་ངོ་བོ་བསྒོམ། རིམ་ལྔ་ལས།
འདི་ནི་རང་བྱུང་བཅོམ་ལྡན་འདས། །ལྷག་པའི་ལྷ་ནི་གཅིག་པུ་ཉིད། །མན་ངག་
རབ་ཏུ་སྟེར་བའི་ཕྱིར། །རྡོ་རྗེ་སློབ་དཔོན་དེ་བས་ལྷག །ཅེས་གསུངས་པ་ལྟར།
རང་ལ་ཕན་འདོགས་པའི་ཞིང་དུ་ནི། རྡོ་རྗེ་འཆང་ལས་ཀྱང་ཆེས་ལྷག་པ་ཡིན་ནོ་
，507 •



སྙམ་དུ་བསམ་ལ། ཞལ་ལུང་ལས། འདི་ཡི་དོན་ལྡན་འགའ་ཞིག་ལ། །ང་ནི་དེ་
ཡི་ལུས་གནས་ཏེ། །སྒྲུབ་བོ་སངས་རྒྱས་མཆོད་པ་ལེན། །དེ་ཡི་དེ་བསྙེས་རང་གི་
བརྒྱུད། །ལས་ཀྱི་སྒྲིབ་པ་དག་བྱེད་དོ། །ཞེས་གསུངས་པ་ལྟར། ཡང་དག་པའི་་
དམ་ཚིག་དོན་སྟོན་པའི་བླ་མ། སློབ་མ་མཆོད་པའི་དུས་སུ་སངས་རྒྱས་རྣམས་་་་
བྱོན་ཏེ་བླ་མའི་ལུས་ལ་ཞུགས་ནས་མཆོད་པ་བཞེས་ཏེ་སློབ་མའི་རྒྱུད་དག་པར་་་་
བྱེད་དོ། །མཆོད་པ་གནས་ཀྱི་ཚེ་རིང་གི་སངས་རྒྱས་ལ་བཏང་བའི་བསོད་ནམས་
ཐོབ་ལ། སངས་རྒྱས་ཉིད་ཀྱིས་བཞེས་པའི་ངེས་པ་མེད་ཚུལ་ཤེས་པར་བྱས་ལ།
མཆོད་པའི་ཞིང་གོང་ན་མེད་པའི་ངེས་པ་བསྐྱེད། དེ་བཞིན་གཤེགས་པ་ཐམས་་་
ཅད་ཀྱི་ངོ་བོར་བལྟས་ལ། སྐྱོན་བརྟག་པའི་བློ་ལ་སྡོམ་སེམས་མང་པོ་དང་། ཡོན་
ཏན་རྣམས་བརྟགས་ནས་དེ་ལ་དམིགས་པའི་དད་པ་སྦྱོང་བ་མང་དུ་བྱ་སྟེ། སྐྱོན་
གྱིས་ངོས་ནས་བརྟག་ན་དངོས་གྲུབ་གྱིས་བགེགས་བྱེད་ལ། ཡོན་ཏན་གྱི་ངོས་ནས་
བརྟག་ན་དངོས་འགྲུབ་མྱུར་དུ་གྲུབ་པའི་ཕྱིར་རོ། །དེ་ལྟ་བུ་ལ་སོགས་པའི་ཚུལ་་་
གྱིས་བླ་མ་དེ་ཉིད་ལ་དམིགས་པའི་དད་པ་དང༌། བཀའ་དྲིན་རྗེས་སུ་དྲན་ཏེ་གུས་
པ་ཆེན་པོ་མང་དུ་བྱའོ།།
གཉིས་པ་དེ་ལ་མཆོད་ནས་གསོལ་བ་གདབ་པ་ནི། རིམ་ལྔ་ལས། མཆོད་་
པ་ཐམས་ཅད་རྣམས་སྤངས་ནས། །བླ་མ་མཆོད་པ་ཡང་དག་བརྩམས། །དེ་་་་་
མཉེས་པ་ནི་ཀུན་མཁྱེན་པའི། །ཡེ་ཤེས་མཆོག་ནི་ཐོབ་པར་འགྱུར། །བླ་མེད་བྱེད་
པས་སློབ་དཔོན་གྱིས། །རྡོ་རྗེ་སེམས་དཔའ་མཆོད་བྱས་པས། །དེ་ཡི་བསོད་་་་་་
ནམས་མ་བྱས་ཅི། །དཀའ་ཐུབ་མ་རྟེན་གང་གི་ཡོད། །ཅེས་གསུངས་པ་ལྟར།
མཆོད་པ་ཀུན་གྱི་ནང་ནས་བླ་མ་མཆོད་པ་ཉིད་ལྟ་བུར་བླངས་པའི་ཚུལ་ངེས་པར་
གྲོགས་བསྐྱེད་ནས་བླ་མ་མཆོད་དེ། དེ་ཡང་མཎྜལ་གྱི་མཆོད་པ་ནི། སའམ།
རིན་པོ་ཆེ་ལ་སོགས་པའི་མཎྜལ་བ་བྱུང་གིས་བྱུགས་པ་ལས། དྲི་བཟང་དང་་་་
• 508 •



བདུད་རྩི་ལྔ་དང་བཅས་པའི་ཆུས་བྱུག་ཅིང་། ཨོཾ་བཛྲ་བྷུ་མེ་ཨཱཧཱུཾ། ཞེས་པས་་་་
དབང་ཆེན་གྱིས་གསེར་གྱི་ས་གཞི་དང༌། ཨོཾ་བཛྲ་རེ་གེ་ཨཱཧཱུཾ། ཞེས་པས།
ལྕགས་རིའི་མུ་ཁྱུད་དྲི་བཟང་དང་བཅས་པའི་བདུད་རྩི་ལྔས་སྦགས་པའི་མེ་ཏོག་གི་
ཚོམ་བུ་དབུས་སུ་འགོད་ཅིང་། དབུས་སུ་རི་རབ། དེ་བཞིན་དུ་ཤར་ལ་སོགས་་་
པར་མེ་ཏོག་གི་ཚོམ་བུར་འགོད་ཅིང་། ཤར་དུ་ལུས་འཕགས། ལྷོར་འཛམ་བུ་་་
གླིང་། ནུབ་བ་ལང་སྤྱོད། བྱང་སྒྲ་མི་སྙན། ཤར་གྱི་གཡས་གཡོན་གཉིས་སུ་མེ་
ཏོག་བཀོད་ཅིང༌། ལུས་དང་ལུས་འཕགས། ལྷོའི་གཡས་གཡོན་གཉིས་སུ་འགོད་
ཅིང༌། རྔ་ཡབ་དང་རྔ་ཡབ་གཞན། ནུབ་གྱི་གཡས་གཡོན་གཉིས་སུ་འགོད་ཅིང༌།
གཡོ་ལྡན་དང་ལམ་མཆོག་འགྲོ། བྱང་གི་གཡས་གཡོན་གཉིས་སུ་འགོད་ཅིང༌། །
སྒྲ་མི་སྙན་དང་སྒྲ་མི་སྙན་གྱི་ཟླ། དེ་ནས་གླིང་གི་ནང་གི་ཤར་དུ་འགོད་ཅིང་།
གླང་པོ་རིན་པོ་ཆེ། ལྷོར་འགོད་ཅིང་ཁྱིམ་བདག་རིན་པོ་ཆེ། ནུབ་ཏུ་འགོད་ཅིང་
རྟ་མཆོག་རིན་པོ་ཆེ། བྱང་དུ་འགོད་ཅིང་བཙུན་མོ་རིན་པོ་ཆེ། ཤར་ལྷོར་འགོད་
ཅིང་དམག་དཔོན་རིན་པོ་ཆེ། ལྷོ་ནུབ་ཏུ་འགོད་ཅིང་འཁོར་ལོ་རིན་པོ་ཆེ། ནུབ་
བྱང་དུ་འགོད་ཅིང་ནོར་བུ་རིན་པོ་ཆེ། བྱང་ཤར་དུ་འགོད་ཅིང་གཏེར་ཆེན་པོ། །
ནང་གི་ཤར་དུ་འགོད་ཅིང་ཉི་མ། ནང་གི་ནུབ་ཏུ་འགོད་ཅིང་ཟླ་བ་རྣམས་སོ་སོར་
རྣམ་པ་ཇི་ལྟ་བ་བཞིན་དུ་གསལ་གདབ། རིན་པོ་ཆེ་སྣ་ཚོགས་ཀྱིས་བཀང་བར་་་་
དམིགས་ཏེ། བདག་གཞན་ལུས་ངག་ཡིད་གསུམ་ལོངས་སྤྱོད་དགེ་བའི་ཚོགས། །
རིན་ཆེན་མཎྜལ་བཟང་པོ་མཆོད་པའི་ཚོགས་བཅས་པ། །བློ་ཡིས་བླངས་ནས་བླ་་
མ་དཀོན་མཆོག་གསུམ་ལ་འབུལ། །ཐུགས་རྗེའི་དབང་གིས་བཞེས་ནས་བདག་ལ་
བྱིན་གྱིས་བརླབ་ཏུ་གསོལ། །ཞེས་བརྗོད་དེ་བླ་མ་ལ་འབུལ། མེ་ཏོག་སོགས་་་་
དང་། ནང་གི་བདུད་རྩིའི་མཆོད་པ་དང་། གསང་བའི་མཆོད་པས་ཀྱང་མཆོད།
བསྟོད་པས་ཀྱང་བསྟོད་ལ། བླ་མའི་སྤྱན་སྔར་སྤྱི་དང་། ཁྱད་པར་གྱི་སྡོམ་པ་་་་
• 509 •



བཟུང་ངོ༌། །དེ་ནས་གུས་པ་ཆེན་པོས་ཐུན་མོང་དང་ཐུན་མོང་མ་ཡིན་པའི་ལམ་་་
རྣམས་མྱུར་དུ་རྒྱུད་ལ་སྐྱེ་བ་དང་། དེ་དག་གི་འགལ་རྐྱེན་ཞི་ཞིང་མཐུན་རྐྱེན་ཡིད་
བཞིན་དུ་འགྲུབ་པའི་གསོལ་བ་བཏབ་པས་དགྱེས་ཏེ། བླ་མའི་གནས་གསུམ་གྱི་ཡི་
གེ་ལ་འོད་ཟེར་དཀར་དམར་མཐིང་གསུམ་འཕྲོས་ནས་རིམ་པ་བཞིན་དུ་ཞུགས་་་
པས། ལུས་ཀྱི་ནང་ཐམས་ཅད་འོད་ཟེར་གསུམ་གྱིས་རིམ་པ་བཞིན་དུ་ཁེངས།
སྒོ་གསུམ་གྱི་དྲི་མ་སྦྱངས། བུམ་པ་དང་གསང་དབང་། ཤེས་རབ་ཡེ་ཤེས་ཀྱི་་་
དབང་རིམ་བཞིན་ཐོབ། སྐུ་རྡོ་རྗེ་སོགས་གསུམ་གྱི་དངོས་གྲུབ་རིམ་བཞིན་ཐོབ་་་
པར་བསམ། དེ་ནས་སྐུའི་གནས་ཐམས་ཅད་ལས་འོད་ཟེར་སྣ་ཚོགས་འཕྲོས།
རང་གི་ལུས་ཀྱི་སྒོ་ཐམས་ཅད་ནས་ཞུགས། སྒོ་གསུམ་གྱི་དྲི་མ་ཕྲ་བ་སྦྱངས། །
དབང་བཞི་པ་ཐོབ། རྡོ་རྗེ་གསུམ་དབྱེར་མི་ཕྱེད་པའི་དངོས་གྲུབ་ཐོབ་པར་བསམ་
མོ། །ཡི་གེ་གསུམ་ནི་རྡོ་རྗེ་གསུམ་མཚོན་བྱེད་ཡིན་ལ། དེ་གསུམ་གྱི་སྒྲིབ་པ་་་་་
གསུམ་སྦྱོང་བ་བཞིན་དུ་དབང་གསུམ་གྱིས་ཀྱང་སྦྱོང་བ་འདྲ་བ་ཙམ་དང་། དོན་
གྱི་དབང་བཞི་པ་རྡོ་རྗེ་གསུམ་དབྱེར་མི་ཕྱེད་པས། ཕྲ་བའི་སྡིག་པ་སྦྱོང་བ་ལ་་་་་
བསམ་ནས། སྔར་བའི་དབང་བཞི་པ་ཐོབ་པའི་ཐ་སྙད་དུ་བྱས་པ་ཙམ་ཡིན་གྱིས།
དེས་དབང་དངོས་ཐོབ་པ་མིན་ནོ། །དེ་ནས་མདུན་གྱི་བླ་མ་རང་གི་སྤྱི་བོར་བསྡུས་
པའི་ཕྱག་རྒྱའི་དམིགས་པས་སྤྱན་དྲངས་ཏེ། སྤྱི་བོ་ནས་ཐིམ་པས་རང་གི་ལུས་ངག་
ཡིད་གསུམ་དང༌། བླ་མའི་སྐུ་གསུང་ཐུགས་དབྱེར་མི་ཕྱེད་པར་གྱུར་པ་ལ་ཡི་གེ་་་
བརྒྱ་པས་བརྟན་པར་བྱ་སྟེ། དེ་རྣམས་ནི་ཐུན་སྔ་ཕྱིའི་བར་དང་། ཐུན་འགོ་་་་
རྣམས་སུ་བྱའོ། །
གཉིས་པ་དེ་ལ་བརྟེན་ནས་ལམ་ཇི་ལྟར་བསྒོམ་པ་ལ་གཉིས། སྐྱེད་པའི་རིམ་
པ་དང༌། རྫོགས་པའི་རིམ་པ་བསྒོམ་པའོ། །
དང་པོ་ནི། དེའི་གཏུམ་མོ་ནི་བདེ་སྐྱེས་གཉིས་ཀའི་ཐུན་མོང་བ་ཡིན་པས།
• 510 •



བདེ་སྐྱེས་དེ་གཉིས་ཀ་བྱས་ཀྱང་ཆོག་ལ། དཀྱིལ་འཁོར་གྱི་འཁོར་ལོའི་བསྐྱེད་རིམ་
བསྒོམ་པས་རྒྱུད་སྨིན་པ་འདྲ་བ་ལྷ་དཔའ་བོ་གཅིག་པ་དང༌། དཔའ་མོ་གཅིག་པ་
ལ་མི་འབྱུང་བ། དྲིལ་བུ་ཞབས་ཀྱི་ལྷ་ལྔ་ལྟ་བུ་ཡན་ཆད་ཀྱི་དཀྱིལ་འཁོར་འཁོར་ལོ་
གཅིག་ལ་ཁྲིད་པའི་ཐུན་བཞིའི་རྣལ་འབྱོར་བྱའོ། །བདེ་སྐྱེས་གཉིས་ལ་མྱོང་བ་་་་
འདོན་ཚུལ་ནི། དང་པོར་སེམས་མ་ཡེངས་པར་ཤར་སྒོམ་བྱེད། དེ་རྫོགས་པ་་་་
དང་། གཙོ་བོ་ཞལ་མང་བ་དང་ཕྱག་མང་བ་ཡིན། །ཞལ་ཕྱག་གཞན་སྒོམ་པ་་་་
བཏང་སྙོམས་སུ་བྱས་ལ། ཞལ་གཅིག་ཕྱག་གཉིས་པ་སེམས་བཟུང་བ་ལ་སློབ་སྟེ།
དེ་ཡང་གཉིས་ལས། རྣམ་པ་ལ་སློབ་པ་ནི། ལྷ་དེའི་རྣམ་པ་ཡས་རིམ་མས་རིམ་་
ནས་སྐུའི་ཆ་ཤས་རགས་པ་གཅིག་གསལ་བཏབ་ལ། ཡིད་ངོར་ཆ་ཕྱེད་པ་ལམ་་་
མེར་བ་གཅིག་འཆར་ཐུབ་པ་དང་། དེ་ཀ་ལ་སེམས་སྒྲིམ་ལྷོད་རན་པར་རྩེ་གཅིག་
ཏུ་བཞག དང་པོ་གང་གསལ་གདབ་པ་དེ་མིན་པའི་རྣམ་པ་གང་ཤར་ཡང་། རེ་
ཞིག་ལ་དེའི་རྗེས་སུ་འབྲངས་ན་མི་དགའ་བས་དང་པོའི་དམིགས་པ་དེ་ཀ་ལ་བཞག
མི་གསལ་བར་སོང་ན་བསྐྱར་ལ་གསལ་བཏབ་ནས་བསྒོམ་པས། རྣམ་པ་གསལ་་་
བར་སེང་སེང་གི་བར་ལ་སློབ། དེ་ཡང་གང་གསལ་བཏབ་དེ་འཆར་ཐུབ་པ་དང༌།
དེ་ལས་གཞན་གསལ་མ་བཏབ་པ་མི་འཆར་ཞིང་། ཤིན་ཏུ་གསལ་བ་མིག་གིས་་་་
མཐོང་བ་ལས་ཀྱང་ལྷག་པ་སྙམ་བྱེད་པ། གསལ་དེ་ཉིད་ལ་སེམས་བཞག་ན་བྱིང་
རྒོད་དང་བྲལ་བ་ཐུན་འཁྱོངས་པའི་བརྟན་པ་ཅིག་དགོས་སོ། ལྷ་སྐུ་རགས་པ་དེ་
ལྟར་བྱུང་བ་ནས། ཞལ་ཕྱག་གཞན་དང་རྒྱན་ལ་སོགས་པའི་ཆ་ཕྲ་མོ་རྣམས་་་་་
རྫོགས་པར་འཆར་བ་ལ་སྔར་བཞིན་བསླབ། དེ་ནས་དེའི་སྟེང་དུ་ཡུམ་མནན་ལ་
དེ་ལྟར་བསྒོམ། དེ་ནས་འཁོར་གྱི་ལྷ་གཞན་དང་མ་སྦྲེལ་བ་དང་། མཐར་རྟེན་པ་
ལྷ་ཐམས་ཅད་རྟེན་གཞལ་ཡས་ཁང་གི་བསྐོར་རྣམས་དུས་ཅིག་ཏུ། ཕྲ་རགས་་་་
ཐམས་ཅད་གསལ་ལམ་མེར་ཤར་བ་ལ་སེམས་རྩེ་གཅིག་ཏུ་གནས་ཐུབ་པ་ཞིག་་་་་་
• 511 •



དགོས་སོ། །ང་རྒྱལ་ལ་སློབ་པ་ནི། རང་ལྷ་དེ་འོ་སྙམ་པའི་ང་རྒྱལ་བསྐྱེད་ནས་དེ་
ལ་རྩེ་གཅིག་གནས་པ་བྱེད། དེའི་ཤུགས་ཡལ་བ་ན་ཡང་སྔར་ལྟར་ལྷའི་ང་རྒྱལ་་་
ཤུགས་ཅན་བསྐྱེད་ནས་དེ་ལ་སེམས་འཇོག་གོ །དེ་ལྟར་བྱས་པས་དང་པོར་བློ་་་་
བཅོས་ནས་དེ་ལྟར་བསྒོམ་པ་ཡིན་ཀྱང་། མཚམས་གཅིག་ནས་ལྷའི་ང་རྒྱལ་བརྟན་
པ་ན། བློ་དེ་འགྱུར་འགྲོ་བའི་ང་རྒྱལ་འཕོ་ཐུབ་པ་འབྱུང་ཞིང་། དེ་དང་ཐུན་་་་
འཁྱོངས་ཀྱི་བར་དུ་བྱ་བའི་ལྷའི་སྣང་བ་དང་། ང་རྒྱལ་བསྒོམ་པ། གཉིས་དང་པོ་
ནས་རེས་མོས་སུ་བྱས་ནས་བསྐྱངས། བརྟེན་ནས་བརྟེན་པའི་སྣང་བ་ཁྱད་པར་་་་
ཅན་བསྒོམ་པའི་མཐར་དེ་དྲན་པ་ན། ཡིད་ངོར་ཐ་མལ་གྱི་སྣང་བ་མི་ཐུབ་པར་་་
ཁྱད་པར་ཅན་གྱི་སྣང་བ་ཉིད་འཆར་བ་ནི། ཐ་མལ་པའི་སྣང་བ་ཡིད་ངོར་དག་་་
པར་བྱེད་ནུས་པ་ཡིན་ལ། སྔར་བའི་བཅོས་མིན་གྱི་ང་རྒྱལ་འཕོ་ནུས་པ་འབྱུང་བ་
ན། ཐ་མལ་པའི་ཞེན་པ་ཡིད་ངོར་དག་པ་བྱེད་ནུས་པ་ཡིན་ནོ། །དེ་ནས་མཉམ་
བཞག་ལས་ལངས་ཏེ་སྣོད་བཅུད་ཀྱི་སྣང་བ་གང་ཤར་ལ་ལྷ་དང་གཞལ་ཡས་ཁང་
དུ་བལྟས་པ་ན། དེ་དང་དེའི་ངོར་འཆར་བའི་ཏིང་ངེ་འཛིན་བརྟན་པོ་འབྱུང་བས།
བསྐྱེད་རིམ་གྱི་ཐ་མལ་གྱི་སྣང་ཞེན་སྦྱངས་པ་ཞེས་བྱ་བའི་གྲས་སུ་འགྲོའོ། །
གཉིས་པ་རྫོགས་རིམ་བསྒོམ་པ་ལ་གསུམ། གཞི་དངོས་པོའི་གནས་ཚུལ།
ལམ་བགྲོད་པའི་རིམ་པ་འཆད་པ། འབྲས་བུ་མངོན་དུ་བྱེད་པའི་ཚུལ་ལོ། །
དང་པོ་ལ་གཉིས། སེམས་ཀྱི་དངོས་པོའི་གནས་ཚུལ། ལུས་ཀྱི་དངོས་པོའི་
གནས་ཚུལ། འདི་ཡང་བསྒོམ་རྒྱུ་དོན་གྱི་གནས་ལུགས་ཤེས་པར་བྱ་བའི་ཕྱིར་དུ།
གནས་ཚུལ་དང་པོ་རིམ་པ། ལུས་ཀྱི་གནས་གང་དུ་དམིགས་པ་ལྟོས་པའི་ལུས་ཀྱི་
གནས་ཤེས་པར་བྱ་བའི་ཕྱིར་དུ་གནས་ཚུལ་གཉིས་པ་སྟོན་ཏོ། །
དེ་ལ་དང་པོ་སེམས་ཅན་གྱི་གནས་ཚུལ་སྟོན་པ་ནི། ཤེས་རབ་ཅན་གང་དག་
གང་ཟག་དང་ཆོས་ཀྱི་ངོ་བོ་རྣམས་རང་རང་གི་རྒྱུ་དང་རྐྱེན་ལ་བརྟེན་ནས་བྱུང་བ་
• 5|2 •



དང་། བརྟེན་ནས་བརྟགས་པ་ཡིན་པའི་ཕྱིར་ན། བདེན་པ་ཡང་དག་པ་མེད་དོ་
ཞེས་འདི་དག་ལ་རང་རང་གི་ངོ་བོ་ཉིད་ཀྱི་གྲུབ་པའི་རང་བཞིན་ཅུང་ཀྱང་མེད་ལ།
རང་ལ་ཚུགས་ཐུབ་ཀྱི་རང་བཞིན་ཡོད་ན། རྒྱུ་རྐྱེན་སོགས་གཞན་ལ་ལྟོས་ནས་་་་་
བཞག་དགོས་པ་མིན་ནོ། ཞེས་བདག་འཛིན་གྱི་དམིགས་གཏད་བྱས་པ་རྡུལ་ཙམ་
ཡང་མ་སྙམ་པའི་ངེས་པ་དྲང་ངོ༌། །དེ་ལྟར་མཚན་མར་འཛིན་པ་བདག་འཛིན་གྱི་
དམིགས་གཏད་རྡུལ་ཙམ་ཡང་མ་གྲུབ་ཀྱང་། ལས་འབྲས་ལ་སོགས་རྒྱུ་འབྲས་ཀྱི་
འཁོར་འདས་ཀྱི་བྱ་བྱེད་ཐམས་ཅད་ཉམས་པ་མེད་པ། སྒྱུ་མ་དང་རྨི་ལམ་ལྟ་བུ་་་
དང་། གཟུགས་བརྙན་གྱི་བྱ་བྱེད་བཞིན་དུ་འཆར་བ་ཡོད་དོ། །དེའི་ཕྱིར་ཆོས་་་
འདི་རྣམས་རི་བོང་རྭ་ཡོད་དོ། ཞེས་པ་ལྟ་བུའི་རྫུན་པའང་མིན་ལ། ཐག་པ་ལ་་
སྦྲུལ་དུ་འཁྲུལ་བ་ལྟ་བུའི་ཕྱིན་ཅི་ལོག་འབའ་ཞིག་གིས་བཞག་པའང་མིན་ནོ། །དེ་
ལྟར་ཆོས་གང་ལའང་བདེན་འཛིན་གྱི་དམིགས་གཏད་བྱས་པ་རྡུལ་ཙམ་ཡང་མེད་
པར། མཐོང་བའི་སྟོང་ཉིད་ཀྱི་ལྟ་བ་གོ་བ་གཅིག་དང་། ལྟ་ཐོག་དེར་བཞག་ནས་
བསྒོམ་པ་གཅིག་མེད་ན། ལམ་ཅི་ཙམ་བསྒོམས་ཀྱང་སངས་རྒྱས་ལྟ་ཞོག་འཁོར་བ་
ལས་བརྒལ་བར་མི་ནུས་སོ། །དོན་དམ་པར་འཁོར་འདས་ཀྱི་ཆོས་རྣམས་ཀྱི་མིང་
ཙམ་ཡང་མ་གྲུབ་པ་དང་། དེ་ལྟར་ཡིན་ཀྱང་ཀུན་རྫོབ་ཏུ་ནི་སེམས་ཅན་གྱིས་་་་་
སངས་རྒྱས་ཐོབ་པ་ལ་སོགས་པ་འཁོར་འདས་ཀྱི་རྣམ་གཞག་ཀུན་ཡོད་པ་དེ་ཡང་་
མིང་ཙམ་དང་ཚིག་གིས་བཏགས་པ་ཙམ་ལ་འཇོག་པ་དང་། དངོས་པོར་སྣང་་་་
བའི་རྟེན་འབྲེལ་དང་རང་བཞིན་གྱིས་གྲུབ་པ་མེད་པའི་སྟོང་པ་ཉིད་ངོ་བོ་གཅིག་་
ཏུ་གནས་པ། སྣང་སྟོང་གཅིག་གིས་གཅིག་མ་དོར་བ་དགོས་སོ།།
གཉིས་པ་ལུས་ཀྱི་དངོས་པོའི་གནས་ཚུལ་ནི། ལྟེ་བ་སྤྲུལ་པའི་འཁོར་ལོ་་་་
སོགས་རྩ་འཁོར་ག་ན་ཡོད་པའི་དབུས་དང་། དྷུ་ཏིའི་ཡར་སྣ་མར་སྣ་སོགས་ནི་་
ལུས་ལ་གནད་དུ་བསྣུན་པའི་ཐབས་ལམ་ཟབ་མོའི་གནད་དུ་སྣུན་པ་ཡིན་ནོ། །དེ་
• 513 •



ཡང་མར་ལུགས་ཀྱི་གདམས་ངག་རྣམས་ཀྱི་ལུགས་ཀྱི་གཉིད་ལོག་པ་དང་བསད་་་་
པའི་དུས་གཉིས་ལས། དང་པོའི་སྐབས་དགེ་སྦྱོར་སྐྱོང་བ་ལ་ནི། ། སྙིང་ག་དང་་་་
མགྲིན་པའི་གནད་ཤེས་དགོས་ཤིང་། བསད་དུས་སུ་གཏུམ་མོ་བསྒོམ་པ་ལ་ནི།
ལས་བརྒྱད་དང་སྙོམ་པར་འཇུག་པ་ནི་སྤྱི་བོའི་གནད་ཤེས་དགོས་པར་འདོད་དེ། །
དུས་དེའི་ཚེ་སེམས་རྟེན་གྱིས་ཐིག་ལེ། གནད་དེ་བཞིར་གནས་པར་འདོད་པའི་་་
ལུགས་སོ། །འདི་ནི་ལུས་ཀྱི་འཁོར་ལོ་བསྐོར་ནས། དཔྲལ་བ་དང་ལྟེ་བ་ན་སད་་
པའི་གནས་སྐབས་སྐྱེས་པ་དང་། མགྲིན་པ་དང་གསང་གནས་ན་རྨི་ལམ་གྱི་་་་་
གནས་སྐབས་དང་། སྙིང་ག་དང་ནོར་བུ་ན་གཉིད་འཐུག་པའི་གནས་སྐབས་དང༌།
ལྟེ་བ་དང་གསང་གནས་ཀྱི་རྩེ་ན་ཞི་བའི་གནས་སྐབས་སྐྱེས་པའི་ཐིག་ལེ་ཡོད་པར་
གསུངས་པ་དང་མཐུན་པའི་ཤེས་ཆེའོ། །གཉིད་དུ་འགྲོ་བའི་དུས་སུ་སྙིང་ག་དང་
ནོར་བུར་རླུང་འདུ་ཚབས་ཆེ་ལ། དེ་འཐུག་པོའི་རིང་ལ་རྨི་ལམ་མེད་པས་གཉིད་
འོང་སྟེ། དེ་ནས་གནས་དེ་གཉིས་ནས་རླུང་ཅུང་ཟད་སྲབ་ཏུ་སོང་ནས། མགྲིན་
པ་དང་གསང་གནས་སུ་འོང་བ་ན་རྨི་ལམ་འཆར་ལ། དེར་འདུས་པའི་རིང་ལ་རྨི་
ལམ་ཉིད་འབྱུང་ངོ༌། །དེ་ནས་རླུང་ནད་དེ་གཉིས་ནས་གྱེས་ཏེ་དཔྲལ་བ་དང་ལྟེ་་
བར་སོང་ན་སད་པར་འགྱུར་རོ། །སྤྱི་བོ་ནས་བྱང་སེམས་བབས་པ་ལྟེ་བ་དང་ནོར་
བུའི་རྩེར་སླེབས་པ་ན། རང་གི་གནས་གོང་མ་རྣམས་ལས་འགྱུར་པའི་བདེ་བ་ཆེ་
བ་རེ་རེ་འབྱུང་བ་ནི་ཞི་བའི་གནས་སྐབས་ཡིན་ལ། དེ་ཉིད་རླུང་སྟོབས་ཀྱི་ནང་་་་
བསླངས་པ་ནའང་། ཡས་བབས་ཀྱི་ལྷ་སྐྱེས་ཀྱིས་མགོ་བརྩམས་པ་ལྟེ་བ་ནས་དང་།
མཚན་ཉིད་རྫོགས་པ་ནོར་བུའི་རྩེར་ཟིན་པ་ནས་འཆར་རོ། །དེ་ལྟར་གནས་་་་་
བཞིར་གཉིད་དང་རྨི་ལམ་གྱི་དགེ་སྦྱོར་སྐྱོང་བའི་གནད་ཆེ་མོད་ཀྱང་། གནས་དེ་
དག་ཏུ་སད་དུས་སུ་སེམས་བཟུང་ན་གནད་དུ་མི་འགྲོ་བ་མིན་ནོ། །འཁོར་ལོ་་་་་
རྣམས་ཀྱི་ནང་ནས་ལུས་འདིའི་ཐོག་མར་གནད་དུ་བསྣུན་པ་ནི་སྤྲུལ་བའི་འཁོར་ལོ་
•514.



ཡིན་ནོ། །དེ་དག་གིས་ནི་རྩ་བར་སོ་སོར་དམིགས་པ་སྐྱོང་བ་ལ། རང་རང་གི་་་་
ལག་རྗེས་ཐུན་མོང་མ་ཡིན་པ་ཇི་ལྟར་འོང་བ་གཞན་ཡང་ཤེས་པས་རྟོགས་པར་བྱའོ།།
གཉིས་པ་ལམ་བགྲོད་པའི་རིམ་པ་ལ་གཉིས། སྔོན་དུ་འཕྲུལ་འཁོར་དང་སྟོང་
ངར་བསྒོམ་པ་དང་། དེའི་རྗེས་སུ་ལམ་དངོས་བསྒོམ་པའི་རིམ་པའོ། ། །
དང་པོ་ལ་གཉིས་ཡོད་པའི་དང་པོ་འཕྲུལ་འཁོར་ནི། སྐྱབས་སུ་འགྲོ་བ་དང་
སེམས་བསྐྱེད་པ་དང་། བླ་མ་སྤྱི་བོར་བསྒོམས་ནས་གསོལ་བ་བཏབ་པ་དང་།
རྒྱུད་དང་འདྲེས་ངེས་པ་རེ་དང་། རང་ཡི་དམ་དུ་གསལ་འདེབས་ཐུན་གང་བྱེད་
འགོར་སྔོན་དུ་བཏང་། དེ་ནས་འཕྲུལ་འཁོར་ལ་མང་ཉུང་དང་བྱེད་ལུགས་མི་་་་
འདྲ་བ་མང་དུ་སྣང་ཡང་། འདིར་དཔལ་ཕག་མོ་གྲུབ་པས་མཛད་པའི་ཐབས་་་་་
ལམ་ཚིགས་བཅད་མའི་ལྷན་ཐབས་ལས། ལུས་སྦྱོང་ནི་བུམ་པ་ལྟར་དག འཁོར་
ལོ་ལྟར་བསྐོར། ལྕགས་ཀྱུ་ལྟར་དགུག རྡོ་རྗེ་བསྡམས་པའི་ཕྱག་རྒྱ་གནམ་དུ་་་་་
འཕང་ཞིང་འོག་ཏུ་སྐྱུར། ཁྱི་མོའི་སྐྱུགས་ཚུལ་གྱི་མདའ་ལྟར་བསྲ་བ། ལུས་ལ་རྩ་
དང་ཁྲག་གནས་པར་བྱ་བའི་ཕྱིར། མགོ་ལུས་མེད་པར་སྤུག་ཅིང་ཚིགས་པ་བགྲང་།།
དེ་ལྟར་དྲུག་གོ ། ཞེས་འབྱུང་བ་ལ་ནཱ་རོ་དྲུག་སྐོར་དུ་བྱ་བ་ལ། བུམ་པ་ལྟར་་་་་
གང་བ་ནི། སྟན་བདེ་བ་ལ་སྐྱིལ་ཀྲུང་གང་བདེ་བྱས་ལ། སྐེད་པ་བ་དྲངས།
ལག་པ་གཉིས་པུས་མོ་ལ་གདབ། རླུང་སྣ་བུག་གཉིས་ཀ་ནས་འཐེན་ནས་གཡོན་་
དུ་བལྟས་ཏེ། དེ་དངོས་ཀྱི་སྣ་བུག་ནས་དལ་བུས་རང་གི་གྲགས་པ་དེ་ལྟར་ལྷག་མ་
མེད་པར་བུད། ཡང་གཡོན་ནས་འཐེན་པས་གཡས་སུ་བལྟས་ཏེ། དེ་དངོས་ཀྱི་་
སྣ་བུག་ནས་སྔར་བཞིན་བུད། དེ་ནས་དབུས་ནས་སྣ་བུག་གཉིས་ཀ་ནས་འཐེན་ཏེ།
ཐད་ཀར་ལན་གཅིག་སྔར་བཞིན་བུད། དེ་འདྲ་བའི་ཚུལ་གྱིས་སླར་ཡང་གསུམ་་་
མཚན་གཉིས་ཏེ། དགུ་ཕྲུག་ཏུ་རླུང་རོ་གསལ་ཏེ། དེ་ཡང་ཕར་ལ་འབུད་པ་དང་
ཚུར་འདྲེན་པའི་དུས་གཉིས་ཀར་ཁ་ནས་འགྲོ་འོང་མེད་པར་བྱའོ། དེ་ནས་ལུས་་
• 515 •



དྲང་པོར་བསྲངས་ཏེ། ལག་པ་གཉིས་ཀྱི་མཐེབ་ཆེན་བུམ་པ་ལྟར་དགང་བ་སྟེ།
འཕྲུལ་འཁོར་བྱེད་པ་ཐམས་ཅད་འདིའི་ངང་ནས་བྱེད་པས། འཕྲུལ་འཁོར་གྱིས་
བྱེད་པའི་གསེབ་ཏུ་བགྲང་བ་ཙམ་མོ། །རླུང་མི་ཐུབ་པ་ན། ཁ་ནས་ཡེ་མ་ཤོར་་་
བར་སྣ་སྒོ་ནས་དལ་བུས་གཏོང་བ་ནི། དམིགས་གསལ་ཐམས་ཅད་དུ་ཤེས་པར་་
བྱའོ། །འཁོར་ལོ་ལྟར་བསྐོར་བ་ནི། རྐང་པ་སྐྱིལ་ཀྲུང་བྱས་པའི་རྐང་པ་གཡས་་་
པའི་མཐེབ་ཆེན་ལག་པ་གཡོན་པས་བཟུང༌། རྐང་པ་གཡོན་པའི་མཐེབ་ཆེན་ལག་
པ་གཡས་པས་བཟུང་ཞིང་། སྐེད་པ་དྲང་བོར་བསྲངས་ལ། ཕོ་བ་དང་སྐེད་པ་་་
གཡས་སུ་ལན་གསུམ་བསྐོར། དེ་བཞིན་དུ་གཡོན་དུ་བསྐོར། དེ་ནས་གཡོན་ནས་
གཡས་སུ་སྐྱོག་པ་དང༌། གཡས་ནས་གཡོན་དུ་སྐྱོག་པ་དང་། མདུན་ནས་རྒྱབ་ཏུ་
འཕུལ་བ་རེ་དང༌། རྒྱབ་ནས་མདུན་དུ་འཕུལ་བ་རེ་བྱའོ། །ལྕགས་ཀྱུ་ལྟར་དགུག་
པ་ནི། ལག་པ་གཉིས་རྡོ་རྗེ་ཁུ་ཚུར་བཅངས་ལ་སྙིང་ག་ནས་ཐད་ཀར་མདུན་ངོས་
སུ་གཤིབ་ལ་ཤུགས་ཆེ་བར་བརྐྱང་། དེ་ནས་གཡོན་ངོས་སུ་ལག་པ་གཉིས་བརྐྱང་
བའི་གཡས་པ་སྔོན་ལ་དལ་བུས་ཤུགས་ཆེ་བར་གཡས་པའི་པུས་མགོའི་བར་དུ་་་་་
དགུག་ལ། གྲུ་མོ་མཆན་ཁུང་བརྡབ། དེ་ནས་གཡོན་པའང་སྔ་མ་བཞིན་དུ་་་་
དཔུང་མགོ་གཡོན་བར་དུ་བཀུག་ལ་བརྡབ། སླར་ཡང་ལག་པ་གཉིས་རྡོ་རྗེ་ཁུ་་་་
ཚུར་བཅངས་པའི་སྙིང་ག་ནས་ཐད་ཀར་མདུན་ངོས་སུ་ཤུགས་ཆེ་བར་གཤིབ་ལ་་་
བརྐྱང་། དེ་ནས་གཡས་སུ་ལག་པ་གཉིས་རྐྱང་ནས་སྔ་མ་བཞིན་དགུག་ལ་བརྡབ་
བོ། །རྡོ་རྗེ་བསྣམས་པའི་ཕྱག་རྒྱ་གནམ་དུ་འཕང་ཞིང་འོག་ཏུ་སྐྱུར་བ་ནི། དཔུང་
མོ་གཉིས་གཙུགས་ཏེ་ལུས་བསྲངས། དེ་ནས་ལག་པ་གཉིས་ཀྱི་སོར་མོ་རྣམས་ཕྱི་རུ་
སྣོལ་བའི་ལག་པ་ལྕགས་བཅུག་པ་ཡར་ལ་རིམ་བཞིན། སྤྱི་བོའི་བར་དུ་ཤུགས་ཆེ་
བར་བཏེགས་ལ། དེ་ནས་ལག་པ་གཉིས་ཁ་བུག་ལ་རིམ་པ་བཞིན་ཤུགས་ཆེ་བ་ས་
ལ་དབབ་ལ་སྐྱུར་རོ། །ཁྱི་མོའི་སྐྱུགས་ཚུལ་གྱི་ལུས་མདའ་ལྟར་བསྲང་བ་ནི། པུས་
• $
$ •



མོ་བཙུགས་ལ་ལུས་བསྲངས་། དེ་ནས་ལག་པ་གཉིས་ས་ལ་བཞག་པའི་བར་དུ་་་
མགོ་བོ་བཞག་ལ། རིམ་གྱིས་གྱེན་དུ་ཤུགས་ཆེ་བར་བཏེགས་ནས་ལུས་དྲང་པོར་་
བསྲངས་ལ། སླར་ཡང་ལག་པ་གཉིས་རིམ་གྱིས་ཕབ་པའི་བར་དུ་མགོ་བོ་བཞག་
ནས་ཧ་ཞེས་སྐྱུགས་སྟངས་བྱས་པའི་མཐར། ལངས་ལ་རྐང་པ་གཉིས་ལན་གསུམ་
དུ་སྤུག་གོ མགོ་ལུས་སྤུག་ཅིང་ཚིགས་པ་བགྲང་བ་ནི། ལག་པ་ཕན་ཚུན་གྱི་སོར་
མོའི་ཚིགས་པ་འཐེན་པའི་རྗེས་ལ། །མགོ་དང་ལུས་ཕུང་སྤུག་ཅིང་། ལག་པ་་་་་
གཉིས་ཕན་ཚུན་དུ་མཉེད་དེ་བཀྲུ་བའི་ཚུལ་བྱེད་པའོ། །ལུས་སྦྱོངས་རྣམས་ལ་་་་
རླུང་ལེགས་པར་འཛིན་པ་དང་། སྤྱོད་ལམ་དལ་བ་དང༌། མཐུན་ཆེ་བ་དགོས་་་
ལགས། བྱེད་པའི་དུས་ནི་ཟས་མ་ཟོས་པའི་གོང་དང་། ཟས་ཟོས་རྗེས་ཡིན་ན་ལྟོ་
བ་བདེ་བར་སོང་བའི་མཚམས་ནས་བྱས་ཏེ། ལུས་ཤིན་ཏུ་མཉེན་པར་མ་སོང་་་་་
བར་དུ་བྱའོ། །སྟོང་པར་བསྒོམ་པ་ནི། རང་ཡི་དམ་དུ་གསལ་གདབ་པ་སོགས་་་
སྔར་བཞིན་དུ་བྱས་ལ། འདིའི་དམིགས་པ་ཁྱད་པར་བ་ནི་སྤྱི་གཙུག་ནས་རྐང་་་་་
མཐིལ་བར་དུ་ཕྲུ་མ་འཕུས་བཏབ་པ་ལྟར། སྟོང་སང་ངེ་བ་ལ་དམིགས་པ་གཏད་་་་
ནས། དེ་ལ་སེམས་རྟེན་གཏན་དུ་བསྒོམ་པ་ཡིན་ཏེ། འདི་དང་ལུས་སྦྱོངས་་་་་
གཉིས་སྤེལ་མར་བྱའོ། །འདི་ལ་སེམས་བརྟན་ན་རྩ་རླུང་བསྒོམ་པ་ལ། རྩ་ཟུག་་་
དང་རླུང་ཟུག་དྲག་པོ་མི་འབྱུང་བ་དང་། གལ་ཏེ་བྱུང་ཡང་དམིགས་པ་དེ་བསྒོམ་
པས་ཞི་བར་བྱེད་ནུས་པ་ལ་ཁྱད་ཆེ་བས་བསྒོམ་པ་ཡིན་ནོ། །
གཉིས་པ་དེའི་རྗེས་སུ་ལམ་དངོས་བསྒོམ་པ་ལ་གཉིས། ལམ་ལ་ཁྲིད་པའི་་་
དཀྱུས་ཀྱི་དོན་དང་། ལམ་ལ་བོགས་འབྱིན་པའི་ཐབས་སྤྱོད་པའོ། །
དང་པོ་ལ་གཉིས། ལམ་དངོས་ཀྱི་དོན་དང་། ལམ་གྱི་ཡན་ལག་འཕོ་བ་་་
དང་གྲོང་འཇུག་གོ །
དང་པོ་ལ་གཉིས། སྲོག་དབུ་མར་བཙུད་པའི་དགའ་བཞི་སྐྱེད་ཚུལ་དང་།།
• 517 •



དེ་ལ་བརྟེན་ནས་སྒྱུ་མ་དང་འོད་གསལ་བསྒོམ་པའི་ཚུལ་ལོ།།
དང་པོ་ལ་གཉིས། གཏུམ་མོ་བསྒོམ་ཚུལ་དང་། དེ་ལྟར་བསྒོམ་པས་སྲོག་་
དབུ་མར་ཞུགས་གནས་ཐིམ་གསུམ་བྱེད་པའི་ཚུལ། །
དང་པོ་ལ་གསུམ། རྩ་གསལ་བཏབ་བསྒོམ་པ་དང་། ཡི་གེ་གསལ་བཏབ་་
བསྒོམ་པ་དང་། རླུང་བུམ་པ་ཅན་བསྒོམ་པའི་ཚུལ་ལོ།
དང་པོ་ནི། མདུན་གྱི་ནམ་མཁའ་ལ། རྩ་བའི་བླ་མ་བརྒྱུད་པའི་བླ་མ་དང་
བཅས་པ། དཔའ་བོ་དང་མཁའ་འགྲོའི་ཚོགས་ཀྱིས་སྐོར་བ་དམིགས་ལ། ལུས་་་
ལོངས་སྤྱོད་ལྟོས་པ་མེད་པར་མཆོད་པ་འབུལ་ཞིང་། སྤྱིར་གསོལ་བ་མང་དུ་གདབ།
ཁྱད་པར་དུ་རླུང་བདེ། རྩ་འཇོམས་བདེ་སྟོང་གི་ཉམས་རྟོགས་ཁྱད་པར་ཅན་སྐྱེད་
པའི་གསོལ་བ་དྲག་ཏུ་གདབ། དེ་ནས་ནམ་མཁའ་དང་མཉམ་པའི་སེམས་ཅན་་་་
ཐམས་ཅད་ཀྱི་དོན་དུ་རྡོ་རྗེ་འཆང་གི་གོ་འཕང་ཐོབ་པར་བྱ་བའི་ཕྱིར་དུ། ཙཎྜ་ལི་
ཉམས་སུ་བླང་བསམ་ཞིང་། བྱང་ཆུབ་ཀྱི་སེམས་རྒྱུད་དང་འདྲེས་ངེས་པ་བསྒོམ།
དེ་ནས་རང་ཡི་དམ་དུ་གསལ་གདབ་པ་སྔོན་དུ་བཏང་ནས་བསམ་གཏན་གྱི་སྟེགས་
བུ་ལ་བཞུགས། བསྒོམ་ཐོག་ནས་རྐང་པ་རེ་མིག་ཏུ་བསྣོལ། སྒལ་ཚིགས་དྲང་་་་་
པོར་བསྲང་། མགྲིན་པ་ཅུང་ཟད་གུག མིག་སྣ་རྩེར་ཕབ། ལྕེ་ཅུང་ཟད་རྐན་ལ་
སྦྱར། སོ་དང་མཆུ་རང་ལུགས་སར་བཞག ལུས་སེམས་ཅུང་ཟད་སྒྲིམས། རོ་་་
སྟོད་འཕེལ་ཁ་སྐྱེད། མཉམ་བཞག་གི་ཕྱག་རྒྱ་ལྟེ་འོག་ཏུ་བཅར་བ་བྱས་ལ་བཞག
རྩ་གསུམ་གསལ་གདབ་པ་ནི། ལྟེ་བའི་བུ་གའི་ཐད་ནས་འོག་ཏུ་སོར་བཞི་སོང་་་
བར་ལུས་ཀྱི་ནང་གི་སྒལ་ཚིགས་ངོས་ལ་ཉེ་བར། དབུས་སུ་རྩ་ཨ་བ་དྷུ་ཏི། །
གཡས་སུ་རོ་མ། གཡོན་དུ་རྐྱང་མ་གསུམ། འཁོར་ལོ་བཞིའི་སྲོག་ཤིང་གི་ཚུལ་དུ་
སྤྱི་གཙུག་བར་དུ་གཤིབ་ནས་གནས་ཤིང་། སྔར་བཤད་པའི་མར་རྣ་རོ་རྐྱང་གཉིས།
དབུ་མའི་རྩའི་ནང་དུ་གུག་ནས་ཡོད་པར་བསམ་མོ། །འདི་ལྟར་སྒོམ་པ་སྲོག་རླུ་་་
• 518 •



ཏིའི་ནང་དུ་འཛུད་པའི་དགོས་པའི་དབང་གི་དགོས་པ་མ་ཤེས་པར་ཁ་ཅིག་ལྟེ་་་་
འོག་སོར་བཞི་ཙམ་ནས་རྩ་གསུམ་ཀ་ཟད་པ་དང་། ཁ་ཅིག་རོ་རྐྱང་གཉིས་དེ་ནས་
རྫོགས་པར་འདོད་པ་ལྟར་མིན་གྱི་འོག་ཏུའང་ནོར་བུའི་རྩེ་བར་ལ་སོགས་པར་འགྲོ་
བ་དང་། སྟེང་དུ་སྨིན་མཚམས་ཀྱི་འོག་གི་དབུས་དང་། སྣའི་རྩ་གཡས་གཡོན་ལ་
སྒོ་བསྟན་ཡོད་པ་གསུངས་པ་ལྟར་བྱའོ། །འཁོར་ལོ་བཞི་པོ་རེ་རེའི་དབུས་སུ། རོ་
རྐྱང་གཉིས་ཀྱི་དབུ་མ་ལ་འཁྱུད་པའི་མདུད་པ་བྱས་ནས་ཡང་དྲང་པོར་འགྲོ་བ་་་་་
ཡིན་ནོ། །རྩའི་སྦོམ་ཕྲ་ནི་སྒོམ་པ་དང་མ་བསྒོམ་པའི་དུས་སུ་སྣ་ཚོགས་ཤིག་འོང་་
བས། མཐའ་གཅིག་ཏུ་མ་ངེས་སོ། །ཁ་མདོག་ནི་དབུ་མ་ནས་གཏུམ་མོ་འབར་་་་
བའི་དུས་སུ་ཏིལ་གྱི་མར་མེའི་མདོག་བཞིན་འོང་བས། ཁ་སྦྱོར་གྱི་རྒྱུད་དོན་དུ་་་
མན་ངག་སྙེ་མ་ལས་བཤད་ཀྱང་། དེར་མ་སླེབས་པའི་སྔོན་དུ་བསྒོམ་པ་ན།།
གཡས་དམར་གཡོན་དཀར་དབུས་སྔོ་བའི་རྣམ་པ་ཅན་དུ་བསྒོམ་པར་བྱའོ། །དེ་་
ནས་འཁོར་ལོ་བཞི་གསལ་འདེབས་པ་ནི། ལྟེ་བ་སྤྲུལ་པའི་འཁོར་ལོ། ཕྱི་་་་
དབྱིབས་ཨེ་གྲུ་གསུམ་གྱི་རྣམ་པ་ཅན། རྩ་འདབ་ཀྱི་གྲངས་རེ་བཞི་པ། ཁ་མདོག་
དམར་པོ་ཁ་གྱེན་དུ་ཕྱོགས་པའི་རྣམ་པ་ཅན་དུ་བསྒོམ་མོ། །སྙིང་ག་ཆོས་ཀྱི་འཁོར་
ལོ། ཕྱི་དབྱིབས་བམ་ཡིག་ཟླུམ་པོའི་རྣམ་པ་ཅན། རྩ་འདབ་ཀྱི་གྲངས་བརྒྱད་པ།
ཁ་མདོག་དཀར་པོ་ཁ་འོག་ཏུ་ཕྱོགས་པའི་རྣམ་པ་ཅན་དང༌། མགྲིན་པ་ལོངས་་་
སྤྱོད་ཀྱི་འཁོར་ལོ། ཕྱི་དབྱིབས་བཾ་ཡིག་ཟླུམ་པོའི་རྣམ་པ་ཅན། རྩ་འདབ་ཀྱི་་་་་
གྲངས་བཅུ་དྲུག་པ། ཁ་མདོག་དམར་པོ་ཁ་གྱེན་དུ་ཕྱོགས་པའི་རྣམ་པ་ཅན། སྤྱི་
བོ་བདེ་ཆེན་གྱི་འཁོར་ལོ། ཕྱི་དབྱིབས་ཨེ་གྲུ་གསུམ་གྱི་རྣམ་པ་ཅན། རྩ་འདབ་ཀྱི་
གྲངས་སོ་གཉིས་པ། ཁ་མདོག་སྣ་ཚོགས་པ། ཁ་འོག་ཏུ་ཕྱོགས་པའི་རྣམ་པ་ཅན་་
དུ་བསྒོམ་སྟེ། འཁོར་ལོ་ཟུང་རེ་རེ་ཐབས་ཤེས་ཟུང་རེ་རེའི་ཚུལ་དུ་བསྒོམ་པ་ཡིན་
ནོ། །དེ་ཡང་ཐོག་མར་རྩ་གསུམ་གསལ་བཏབ་ལ། དེ་གསལ་བ་དང་དེ་ལ་སེམས་
• 519 •



བཟུང་བ་ཡིན། རྩ་བའི་གསུལ་སྣང་དང་དེ་ལ་སེམས་གནས་པ་གཉིས་ཚོར་སྒྲུབ་སྟེ། །
སེམས་འཛིན་པ་ནི་རྩ་གསུམ་འདུས་པའི་དྷཱུ་ཏིའི་ནང་དུ་བཟུང་བ་གནད་ཆེའོ། །
དེ་ལ་བརྟེན་ནས་འཁོར་ལོ་རྣམས་ཀྱི་རྩ་འདབ་ཀྱི་གྲངས་གསལ་བཏབ་ལ་སེམས་་་
བཟུང་། དེ་ནི་བསྒོམ་ན་རྩ་འདབ་ཇེ་གསལ་དུ་འགྲོ་བ་དང་། དེ་ལ་སེམས་་་་
འཛིན་ཅི་ཐུབ་དུ་འགྲོ་བ་ནི་བྱའི། ཅི་ནས་ཀྱང་འདབ་མ་རྣམས་མི་ཐུབ་ན། རྩ་་
གསུམ་པོ་ཉིད་ལ་སེམས་བཟུང་། འདི་ལ་སྙིང་ག་ཡན་ཆད་ལ་གསལ་འདེབས་རེ་
དང་། སེམས་འཛིན་ཅུང་ཟད་རེ་མིན་པ། སེམས་འཛིན་རྒྱུན་རིང་ན།
བགེགས་ཀྱི་ཉེན་ཆེ་བས། ཤས་ཆེར་རྩ་གསུམ་གྱི་འདུ་བར་ནན་ཏན་བྱས་ལ་་་་་
སེམས་བཟུང་ངོ༌།
གཉིས་པ་ཡི་གེ་གསལ་བཏབ་ནས་བསྒོམ་པའི་ཚུལ་ནི། ལུས་གནད་སོགས་
སྔར་ལྟར་འདྲ་བར་བྱས་ཏེ། ཨ་ཐུང་བསྒོམ་པའི་གནད་ནི་ལྟེ་བའི་འཁོར་ལོའི་་་་
དབུས་ཀྱི་རྩ། དབུ་མ་སྣལ་བའི་ངོས་ལ་ཉེ་བར་དེའི་ནང་ཁོ་ནར་བསྒོམ་དགོས་སོ།
དེར་བསྒོམ་པའི་ཚུལ་ནི། ཟླ་གདན་ཆུང་ངུ་གཅིག་གི་རྗེས་སུ་སྟེ། ཡི་གེ་ཨ་ཐུང་་
བོད་ཡིག་དབུ་ཅན་གྱི་ཤད་འདྲ་བ་ཞིག་ཡོད་པས། ཡི་གེ་ཨ་ཐུང་ཤད་ཀྱི་རྣམ་པ་་
འདྲ་བ། གྱེན་དུ་འགྲེངས་པ་ཁོག་དམར་པོ་གཅིག་བསྒོམ། སྙིང་གར་ཡི་གེ་་་་་
བསྒོམ་པ་ལ། བསྒོམ་པའི་གནས་ནི། ཆོས་ཀྱི་འཁོར་ལོ་འདབ་མ་བརྒྱད་པའི་་་་
དབུས་ཀྱི་རྩ་དབུ་མ་ནུ་མ་གཉིས་ཀྱི་དབུས། ཐད་དྲངས་ནས་སྒལ་པ་ལ་ཉེ་བར་་་
ཡོད་པའི་དྷཱུ་ཏིའི་ནང་ཁོ་ནར་བསྒོམ་དགོས་སོ། །བསྒོམ་པའི་ཚུལ་ནི། དེར་ཟླ་་་
གདན་ལ་ཧཱུཾ་ཡིག་སྔོན་པོ་མགོ་ཐུར་ལྟ་བ། བྱང་ཆུབ་ཀྱི་སེམས་ཁ་བ་འཛག་པ་ལྟ་་
བུ་གཅིག་བསྒོམ་དགོས་སོ། མགྲིན་པར་ཡི་གེ་བསྒོམ་པ་ལ། བསྒོམ་པའི་གནས་ནི།
ལོངས་སྤྱོད་ཀྱི་འཁོར་ལོ་རྩ་འདབ་བཅུ་དྲུག་པའི་རྩ་དབུ་མ་མགྲིན་པའི་དབུས་ན།
ནང་གི་སྒལ་པ་ངོས་ལ་ཉེ་བའི་དྷུ་ཏིའི་ནང་ཁོ་ར་བསྒོམ་དགོས་སོ། །བསྒོམ་པའི་་
• 520 .



ཚུལ་ནི། ཟླ་གདན་ལ་ཨོ་དམར་པོ་གྱེན་དུ་ལྟ་བ་གཅིག་བསྒོམ། སྤྱི་བོར་ཡི་གེ་་་་
བསྒོམ་པ་ལ་བསྒོམ་པའི་གནས་ནི། སྤྱི་གཙུག་ཏུ་བདེ་ཆེན་གྱི་འཁོར་ལོ་རྩ་འདབ་
སོ་གཉིས་པའི་དབུས་ཀྱི་རྩ་དབུ་མའི་ནང་ཉིད་དུ་བསྒོམ་དགོས་སོ། །བསྒོམ་པའི་
ཚུལ་ནི། དེར་ཟླ་གདན་ལ་ཧཾ་ཡིག་དཀར་པོ་མགོ་ཐུར་དུ་ལྟ་བ་གཅིག་བསྒོམ་་་་་
དགོས་སོ། དེ་བཞི་ཀའང་འཁོར་ལོ་སོ་སོའི་དབུས་ཀྱི་དྷཱུ་ཏི་ལ་རོ་རྐྱང་གི་མདུད་་་་
པས་དཀྲིས་པའི་ཐད་ཀའི་རྩ་དབུ་མའི་ནང་དུ་བསྒོམ་པ་གནད་དུ་ཆེ་བ་ཡིན་ནོ། །
ཡི་གེ་ཆེ་ཆུང་གི་ཚད། ཧཱུཾ་ཡིག་གི་སྐབས་སུ་ཡུངས་དཀར་སྦོམ་པའི་ཚད་ཙམ་དུ་་་
གསུངས་པས། ཡི་གེ་བཞི་ཀ་ལ་འདྲ་བས། ཡི་གེ་ཇི་ལྟར་ཆུང་ཞིང་རྣམ་པ་གསལ་
བ་ལ་སེམས་འཛིན་ཐུབ་ན། རླུང་ཤིན་ཏུ་འདུ་སླ་བས་གནད་ཆེའོ། །ཡི་གེ་བཞི་
ཀའི་མགོར་ཟླ་ཕྱེད་ཐིག་ལེ་ན་ད་དང་བཅས་པ་དང་། བྱང་ཆུབ་ཀྱི་སེམས་བ་མོ་་
ལྟ་བུ་འཛག་པའི་རྣམ་པ་ཅན་དུ་བསམས་ཏེ། ཤིན་ཏུ་འཚེར་བའི་འོད་ཅན་་་་་་
བསྒོམ་ན་བྱིང་གཅོད་སླ་ཞིང་། ཏིང་ངེ་འཛིན་གསལ་ཉམས་ཆེའོ། །དམིགས་པ་
དེ་རྣམས་ལ་སེམས་འཛིན་ཚུལ་ནི། དམིགས་རྟེན་ཕྲ་མོའི་ནང་དུ་སེམས་ཞུགས་་་
པའི་ཚུལ་གྱིས་འཛིན་པར་གསུངས་པས། ཚུར་ངོས་ནས་ཕར་ངོས་ལ་ལྟ་བའི་རྣམ་
པར་མི་བྱ་ཡི། ཡུལ་ཅན་གྱི་སེམས་ཡུལ་དེའི་ནང་དུ་འདྲེས་པ་བཞིན་དུ་བྱ་སྟེ། །
སྐྱོང་ཚུལ་འདི་ལྟར་བྱས་ན། ད་བཟོད་སེམས་ཐིག་ལེ་དང་འདྲེས་པར་འགྱུར་བའི་
ཉམས་སྐྱེས་ནས་རླུང་འདུ་བར་ཤིན་ཏུ་སླའོ། །དེ་ལྟར་སེམས་འཛིན་པ་ཧ་ཅང་་་
གྲིམས་དྲགས་པ་དང༌། ཧ་ཅང་ལྷོད་དྲགས་པས་བྱིང་རྒོད་སྐྱེད་པས་དེ་གཉིས་་་་
སྤངས་ནས་སེམས་བཟུང་བར་བྱའོ། །དེ་ཡང་སྙིང་ག་ཡན་ཆད་ཀྱི་ཡི་གེ་གསུམ་ལ།
དང་པོ་ཡུན་ཐུང་བ་རེ་བཟུང་ལ། ཤས་ཆེར་ཨ་ཐུང་ལ་བཟུང་། དམིགས་པ་ཕྲ་
མོ་ལ་གང་བྱས་ཀྱང་སེམས་འཛིན་དཀའ་བར་སྣང་ན་ཅུང་ཆེ་རུ་བཏང་བ་དེ་ལ་་་
བསྟན་པ་ནི། དམིགས་པ་ཕྲ་མོར་བྱས་ལ་སེམས་བཟུང་ངོ་། །འདི་འདྲ་བའི་་་་་
• 5?| •



གཏུམ་མོ་བསྒོམ་པ་ནི། དགའ་གཞི་སྐྱེད་པའི་ཆེད་ཡིན་ལ། དེ་སྐྱེད་པ་ལ་ཐོག་ར་
རྩ་རྣམས་ནས་ཞུགས་པའི་བྱང་སེམས་དང་། རླུང་གཉིས་སྤྱི་བོའི་རྩ་འཁོར་དུ་་་་
འདུས་པ་ནས་དགའ་བ་བསྐྱེད། དེ་ནས་ཡང་རྩ་གནས་སོ་སོར་གྱེས་ནས་མགྲིན་་་
པའི་རྩ་འཁོར་དུ་འདུས་ནས་མཆོག་དགའ་བསྐྱེད། དེ་ནས་ཡང་སོ་སོར་གྱེས་ནས་
སྙིང་གའི་རྩ་འཁོར་དུ་འདུས་ནས་ཁྱད་པར་གྱི་དགའ་བ་བསྐྱེད། དེ་ནས་ཡང་སོ་
སོར་གྱེས་ནས་ལྟེ་བའི་རྩ་འཁོར་དུ་འདུས་ནས་ལྷན་སྐྱེས་ཀྱི་དགའ་བ་བསྐྱེད་དགོས་
སོ། །དེའི་ཕྱིར་འཁོར་ལོ་སོ་སོའི་ལྟེ་བའི་དྷཱུ་ཏཱིའི་ནང་དུ་ཡི་གེ་ལ་སེམས་བཟུང་་་་་
བས་གནས་དེར་རླུང་སེམས་ཤིན་ཏུ་འདུ་སླ་བ་དང་། གནས་དེ་བཞིར་དགའ་བ་
རེ་སྐྱེས་ནས་དེ་ཉམས་མྱོང་གིས་ལེགས་པར་མཚོན་ཐུབ་པ་དགོས་པ་ལ། གནས་་་
གོང་མ་ནས་བྱང་སེམས་ཞུ་ནས་བབས་པ། གནས་དེ་དག་ཏུ་གནས་ཡུན་རིང་ན།
དགའ་བ་རྣམས་ཀྱི་ཁྱད་པར་ལེགས་པར་ངོས་མི་ཟིན་ཞིང་། ཁྱད་པར་དུ་ལྷན་་་་
སྐྱེས་ཀྱི་དགའ་བ་ལེགས་པར་ངོས་མི་ཟིན་ནོ། །གནས་བཞི་པོ་དེར་སེམས་འཛིན་
ཡུན་རིང་བའི་གནས་ཆ་བརྟན་པོ་རྙེད་ན། དེ་དག་ཏུ་བྱང་སེམས་བབ་པ་ཡིན་་་་
རིང་དུ་གནས་པའི་གནད་ཆེའོ། །གཞན་ཡང་སྤྱི་བོའི་ཧཾ་ཡིག་ལ་སེམས་བརྟན་ན།
དེ་ཐིག་ལེ་དཀར་པོའི་གནས་ཡིན་པས་དཀར་ཆ་འཕེལ་སྟོབས་ཆེ། མགྲིན་པའི་ཡི་
གེ་ལ་བརྟན་ན། དེ་རོ་མས་ཁྲག་འཕེན་འཛིན་བྱེད་པའི་གནས་ཡིན་པས་ལྟེ་་་་་
ནས་འོང་བའི་གཏུམ་མོའི་རྡུལ་ཐིག་ལེའི་གནས་སུ་ཁྲིད་པ་ལ་སྟོབས་ཆེ་ཞིང་། རྨི་
ལམ་གྱི་དགེ་སྦྱོར་ལ་བོགས་ཐོན་པ་གཅིག་འོང་། སྙིང་གའི་ཧཱུྃ་ཡིག་ལ་སེམས་་་་་
བརྟེན་འོད་གསལ་འཆར་བའི་གནས་མཆོག་ཡིན་པས། གསང་དུས་དང་གཉིད་་
དུས་གཉིས་ཀའི་འོད་གསལ་འཆར་བ་ལ་སྟོབས་ཆེ་བོ། ལྟེ་བའི་ཨ་ཐུང་ལ་སེམས་
བརྟན་ན། དེ་རྐྱང་མས་ཁུ་བ་འཕེལ་འཛིན་བྱེད་པའི་གནས་ཡིན་པས། ལྟེ་བ་་་
ནས་བྱང་སེམས་དཀར་པོས་ལུས་ཀུན་རྒྱས་པར་བྱེད་པ་ལ་གནད་ཆེ་ལ། ཡང་་་་་་
• 522 •



གནས་དེ་གཏུམ་མོའི་མེ་གནས་པའི་གནས་ཁྱད་པར་ཅན་ཡིན་པས། བྱང་་་་་
སེམས་བཞུ་བྱེད་ཀྱི་མེ་འབར་བ་ལ་མཆོག་ཏུ་བསྔགས་པས། རྩ་འཁོར་དང་དེ་ལ་
བཀོད་པའི་ཡི་གེ་བསྒོམ་པའི་གནད་རྣམས་ལེགས་པར་ཤེས་པ་གལ་ཆེའོ། །
གསུམ་པ་རླུང་བུམ་པ་ཅན་བསྒོམ་པའི་ཚུལ་ལ། དངོས་དང་། ཡན་ལག་་་་
གཉིས། དང་པོ་ནི། བུམ་པ་ཅན་བསྒོམ་ཚུལ་ལ་མང་དུ་བཤད་ཀྱང་། འདིར་་་་
སྐབས་སུ་བབས་པ་ནི་འདི་ཡིན་ཏེ། ལུས་རྣམ་སྣང་གིས་ཆོས་བདུན་ལྡན་དུ་བྱས་
ཏེ། རླུང་རོ་རྣམས་ཕྱིར་བུས། དེ་རྗེས་རླུང་ཇི་ཙམ་འཚམས་པ་གཅིག་སྣ་བུག་་་
གཉིས་ནས་དལ་བུས་བརྔུབས་ཏེ། སྨིན་མཚམས་ན་དབུ་མའི་ཡས་སྣ་ཡོད་པ་དེའི་
ནང་ན་མར་སོང་། རྩ་འཁོར་རྣམས་ཀྱི་ལྟེ་བ་ནས་མར་བརྒྱུད་དེ། ལྟེ་བའི་རྩ་་་་
འཁོར་གྱི་དབུས། དབུ་མའི་ནང་ནས་གཏུམ་མོ་ཨ་ཐུང་ཤད་ཀྱི་རྣམ་པ་ཅན་ཡོད་
པར་སླེབས་པའི་མོས་པ་བྱས་ཏེ། མཆིལ་མ་གཅིག་མིད་པ་མཉམ་དུ་སྟོད་ཀྱི་རླུང་་་
མནན། དེ་རྗེས་སུ་འོག་སྒོའི་འབྱེད་ཆིངས་དམ་པར་བྱས་ཏེ། རླུང་མི་དྲག་པ་་་
གཅིག་དབུ་མའི་ནང་ལ་ཡར་འཐེན། ཨ་ཐུང་ཡོད་སར་སླེབས་པའི་མོས་པ་བྱས་ཏེ།
རླུང་ཁ་སྦྱར་བ་ལ་སེམས་གཏད་དེ་མཉམ་པར་བཞག རླུང་མི་ཐུབ་པ་དང་ཁ་མ་
ཤོར་བར། སྣ་བུག་ནས་དལ་བུས་ཕྱིར་འབུད་དོ། །གཉིས་པ་ཡན་ལག་ནི། བུམ་
པ་ཅན་བསྒོམ་པ་ནི། ལྟོ་སྟོང་དང་ཟས་བཟས་རྗེས་ཡིན་ན། ལྟོ་བདེ་མོར་སོང་་་
བའི་མཚམས་རྣམས་སུ་བྱ་ལ། བར་མ་ཆད་དུ་ཧ་ཅང་རྒྱུན་རིང་བར་མི་བྱ་བར་་་
བར་སྐབས་སུ་ངལ་གསོ་ཞིང་བསྒོམ་མོ། །དེ་ལྟར་བུམ་པ་ཅན་བསྒོམ་པ་བྱང་བའི་
མཚམས་སུ། བུམ་པ་ཅན་གྱི་རླུང་སྦྱོར་བསྒོམ་བཞིན་པའི་སྟེང་ནས། ལྟེ་བ་དང་།
སྙིང་ག་དང་། མགྲིན་པ་དང་། སྤྱི་བོའི་རྩ་འཁོར་བཞིའི་ལྟེ་བར་རྩ་མདུད་ཀྱིས་
དཀྲིས་པའི་བུ་གར་སྔར་བཤད་པ་བཞིན་དུ། ཨོཾ་ཧཱུྃ་ཨོཾ་ཧཾ། བཞི་གསལ་གདབ། །
དེ་ནས་གསང་གནས་ཀྱི་འཁོར་ལོ་གནས་པའི་རླུང་གི་མེ་བསྐུལ་བའི་གཏུམ་མོའི་་་
• 523 •



རང་བཞིན་ཨ་ཡིག་འབར་བའི་མེའི་འོད་ཟེར་དྷཱུ་ཏཱིའི་ནང་ནས་གྱེན་དུ་སོང་ནས་་
ཧཾ་ཨོཾ་ཧཱུྃ་གསུམ་བཞུས་པ་ལྟེ་བར་ཨོཾ་ཡིག་ལ་བབས་ཏེ། དེ་དང་དབྱེར་མེད་དུ་གྱུར་
ཏེ། ལྷན་ཅིག་སྐྱེས་དགའི་རང་བཞིན་ཐིག་ལེར་ལྟས་ལ་སེམས་བཟང་ངོ༌། །དེ་ལ་
སེམས་ཟིན་པ་ན། ཐིག་ལེ་དེ་ལས་གཏུམ་མོའི་མེ་ཕྲ་མོ། མེ་ལྕེ་གཅིག་ཏུ་འབར་
བ་གནས་པ་བསྒོམ། དེའི་འོད་ཀྱི་འཁོར་ལོ་གོང་མའི་གནས་ནས་བྱང་ཆུབ་ཀྱི་་་་
སེམས་ཞུ་བས་བདུད་རྩི་འཛག་པས། ལྟེ་བའི་ཨོ་ཡིག་གང་ཞིང་། ཨོ་ཡིག་དེ་ལས་
སེམས་རྩེ་གཅིག་པའི་བརྟན་པ་ཐོབ་པའི་མཚན་མ་མཐོང་བ་དེ་སྲིད་དུ་བསྒོམ།
སེམས་བརྟན་པ་ན། གཏུམ་མོའི་འོད་ཟེར་གྱི་སྣང་བས་ལུས་ཀྱི་ཕྱི་ནང་དང་།
གནས་ཁང་སོགས་ཐམས་ཅད་ལག་མཐིལ་གྱི་སྐྱུ་རུ་ར་བཞིན་དུ་གསལ་བར་བསྒོམ་
ཞིང་། མེ་ཕྲ་ཞིང་མེ་རྩེ་གཅིག་ཏུ་གྱུར་པ་ལ་སེམས་འཛིན་པ་གལ་ཆེའོ། དེ་ནི་
ཏིང་ངེ་འཛིན་གསལ་ཉམས་ཆེ་ཞིང་། ཏིང་ངེ་འཛིན་མྱུར་དུ་རྫོགས་པར་གྱུར་རོ།།
གཉིས་པ་དེ་ལྟར་བསྒོམ་པ་སྲོག་དབུ་མར་ཞུགས་གནས་ཐིམ་གསུམ་བྱེད་་་་་
ཚུལ་ནི། སྔར་བཤད་པའི་སྒོ་གསུམ་པ་དེ་དག་གི་སྲོག་དབུ་མར་ཞུགས་པའི་རྟགས་
མི་འཁྲུལ་བ་ཇི་ལྟ་བུ་འབྱུང་སྙམ་ན། འདི་ནི་ཤིན་ཏུ་གལ་ཆེ་ཞིང་ངེས་ཐུབ་པ་་་་
ཡིན་ནོ། །ཐུན་འཁྱོངས་པའི་འོག་ཏུ་རང་གི་སྣ་བུག་གང་རུང་རེ་རེ་བ་རྒྱུ་བ་དང་།
འཕོས་མ་ཐག་པའི་སྐབས་སུ་ངོས་བཟུང་ལ། དེ་ནས་ལུས་གཞན་སེམས་ཀྱི་འཛིན་
ལུགས་སྔར་བཞིན་བྱས་པའི་མཐུས། རིང་པོར་མི་ཐོགས་པར་སྣ་སྒོར་བརྟག་པ་ན་
རླུང་མཉམ་སྒྱུར་འཐེངས་པ་དང་། དེ་ཡང་ལན་རེ་རེ་གཉིས་གཉིས་ཙམ་ལ་ངེས་
པ་མེད་ཀྱི། འགལ་རྐྱེན་གཞན་མེད་ན་ངེས་པ་ཅན་དུ་འཐེན་ཀྱིན་འདུག་པ་དང་།
མཉམ་རྒྱུ་འང་གང་རུང་གཅིག་ཤོས་གཞན་པ་མིན་པར། དྲག་ཞན་ཤེད་མཚུངས་
སུ་རྒྱུ་བ་འོང་བར་སྣང་ན། རྣལ་འབྱོར་དེའི་སྟོབས་ཀྱི་སྲོག་དབུ་མར་འཛུད་མུས་པ་
ཙམ་དུ་འཇོག་ནུས་མོད་ཀྱང་། ལན་གཅིག་ཚུད་ནས་གཡས་གཡོན་རེ་རེ་བར་མི་
• 52A •



འཕོ་བ་མིན་ནོ། །དེ་ནི་སྲོག་དྷུ་ཏིར་ཞུགས་པ་ཡིན་ལ། སྲོག་དྷུ་ཏཱིར་གནས་པ་ནི།
མཚམས་འདི་ནས་དྲིལ་ཏེ་བསྒོམ་པས་སྣ་བུག་གི་རྒྱུ་བ་གཞན་དུ་སོང་བའི་མཐར་་
ཞིབ་ཏུ་བརྟག་པ་ན། རྒྱུ་བ་ཕྲ་མོ་ཡང་ལྡོག་པ་གཅིག་འོང་ངོ༌། །སྣ་བུག་གི་རྒྱུ་བ་
ཕྲ་མོ་ཡང་ལོག་པ་ལ་ཐིམ་དཀའ་སླ་གཉིས་ལས། ཐིམ་དཀའ་ན་ཡུག་གཅིག་ལ་ལྟོ་
བ་རླུང་གིས་འཁེངས་པ་བྱུང་གི། དེ་ནས་ཞི་བར་འགྱུར་ལ། ཞི་མ་ཐག་ལྟེ་བ་་་་
དག་གསང་གནས་ཀྱི་མེ་གནས་པའི་ཐད་ནས་དྲོད་ཁྱད་པར་ཅན་བསྐྱེད། དེ་ནས་
རིམ་གྱིས་ཞུ་བདེ་འདྲེན་ནོ། །བུམ་པ་ཅན་གྱི་རླུང་ཟིན་པའི་ཡུན་ཚད་ནི། ལག་་་
པ་གཡས་པའི་ཐལ་མོས་གཡོན་པ་གན་རྐྱལ་དུ་བཞག་པ་ལ། ལན་གསུམ་མཉེད་་
ནས་སེ་གོལ་ལན་དྲུག་རེ་བརྡབ་པ་ལ་རེ་རེར་བྱས་པའི་རབ་བརྒྱ་རྩ་བརྒྱད། །
འབྲིང་དོན་གཉིས། མཐའ་མ་སོ་དྲུག་གི་བར་དུ་རླུང་འཛིན་ནུས་ན་འཆི་བ་་་་་
འཇོམས་པར་བཤད་པ་ལྟར་རོ།
གཉིས་པ་བཙུད་པ་ལ་བརྟེན་ནས་དགའ་བ་བསྐྱེད་པའི་ཚུལ་ལ་གསུམ།
སྟག་པ་འཆར་བ་དང་གཏུམ་མོའི་འབར་ཚུལ་དང༌། བྱང་སེམས་ཞུ་བ་ལ་བརྟེན་
ནས་དགའ་བཞི་བསྐྱེད་ཚུལ་དང་། ལྷན་ཅིག་སྐྱེས་པའི་ཡེ་ཤེས་བསྒོམ་ཚུལ་ལོ། །
དང་པོ་ནི། དབང་པོའི་སྒོ་རྣམས་ནས་ཧ་ཅང་གཡོ་བའི་རླུང་བཅུད་ནང་དུ་
ཟློག་པར་བརྩམས་པ་དང་བཅུད་ལོག་པ་དང་། དབུ་མར་ཆུད་པ་སོགས་ཀྱི་་་་་
བརྟགས་ནས་བཟུང་སྟེ། ལམ་མཐོན་པོར་སོང་བའི་སྐབས་ཀྱི་ལྡོག་པ་དང་།
ལྡོག་རྟགས་ཁྱད་པར་ཅན་དུ་གྱུར་པའི་རིམ་པ་དུ་མ་ཞིག་ཡོད་པ་ལས། དེ་ནི་སྲོག་
དབུ་མར་ཐིམ་པར་བརྩམས་པའི་རིམ་གྱི་སྐབས་ཡིན་ཏེ། སྨིག་རྒྱུ་ནས་ནམ་མཁའ་
སྤྲིན་ཉིད་ཀྱི་བར་རྣམས་བར་མ་ཆད་དུ་འབྱུང་བའི་སྐབས་སོ། །དེ་ཡང་ས་ཆུ་ལ་་་
ཐིམ་པ་ན་སྨིག་རྒྱུ་དང་། ཆུ་མེ་ལ་ཐིམ་པ་དུ་བ་དང༌། མེ་རླུང་ལ་ཐིམ་པ་ན་མེ་་་
འཁྱེར་དུ་སྣང་བ་དང༌། ཀུན་རྟོག་གི་ཞོན་པའི་རླུང་སེམས་ལ་ཐིམ་པའི་དུས་སུ་་་
• 525.



རླུང་མེད་པའི་མར་མེ་འབར་བ་ལྟ་བུ་སྣང་བ་འབྱུང་ཞིང་། མཚན་མ་འདི་དག་་་
རིམ་བཞིན་དུ་འབྱུང་བའི་མཐུས་ཕྱག་རྒྱ་ཆེན་པོ་ཐོབ་པར་གསུངས་པའི་བསྔགས་
པ་ཆེན་པོ་མཛོད། དྷུ་ཏཱིའི་ནང་གི་གཏུམ་མོ་ཐོག་མར་ལྟེ་བའི་ནང་གསང་གནས་
ནས་འབར་བ་དང་། དྷཱ་ཏཱིའི་ཕྱིའི་གཏུམ་མོ་ཕལ་པ་འབར་བ་དང་། དྲོད་འབྱུང་
ཚུལ་དང་། ལུས་གཏིང་ནས་འབར་བ་དང་། ཤ་ལྤགས་ཀྱི་བར་ལྟ་བུ་ཁ་ནས་་་
འབར་བ་དང༌། དང་པོ་འབར་བའི་དྲོད་ཀྱི་རྒྱ་ཆུང་བ་དང་ཆེ་བ་དང་། དྲོད་ཀྱི་
ནུས་ཆུགས་པ་བུལ་བ་དང་མྱུར་བ་དང་། དྲོད་ཐུབ་པ་དང་སྲབ་པ་རྣམས་ཀྱི་སྔ་་
མ་རྣམས་བཟང་ལ། ཕྱི་མ་རྣམས་དེ་ཙམ་མི་བཟང་བ་སོགས་ཀྱི་ཁྱད་པར་ལས་་་
བདེ་བ་སྐྱེ་ལུགས་ཀྱི་དེ་དང་འདྲ་བར་མ་པ་དུ་མ་འོང་བའི་སྟེང་ནས། །གཏུམ་མོ་
ཁྱད་པར་ཅན་འབར་བ་དང་། དྲོད་ཕལ་པ་འབར་བ་དང་། རླུང་ཙམ་གྱིས་་་་་
དྲངས་པའི་བདེ་བ་དང༌། ཁམས་ཞུ་བའི་བདེ་བ་ལ་སོགས་པའི་ཁྱད་པར་ཅན་་་་
ཤེས་དགོས་སོ། གཏུམ་མོ་ཁྱད་པར་ཅན་འབར་བ་དེ་དང་འཚམས་པའི་བྱང་་་་་་
སེམས་ཞུ་བ་རེ་འོང་བས། ཁམས་མི་ཉམས་པར་སོང་བའི་ནད་མ་སྐྱེས་ཀྱང་། དེ་
མ་ཡིན་པའི་དྲོད་འབར་བ་ལ་བྱང་སེམས་འཇུ་བའི་ངེས་པ་མེད་པས། ཤས་ཆེར་
མཁྲིས་པ་འཕེལ་བ་དང༌། བདེ་ཉམས་མི་ཆེ་བར་དྲོད་ཀྱིས་གདུང་བ་སོགས་་་་་
འབྱུང་བས། གཏུམ་མོ་འབར་བ་གནད་དུ་སོང་ན། དེས་བྱང་སེམས་དཀར་པོ་་
ཞུ་ནས་འཕེལ་བར་མ་ཟད་བྱང་སེམས་ཞུ་བ་བབས་པ་དེས་ཀྱང་བྱང་སེམས་དམར་
པོའི་གཏུམ་མོ་རྒྱས་པར་བྱེད་པར་གསུངས་སོ། །
གཉིས་པ་བྱང་སེམས་ཞུ་བ་ལ་བརྟེན་ནས་དགའ་བཞི་སྐྱེད་ཚུལ་ནི། བྱ་་་་
སེམས་སྤྱི་བོ་ནས་མགྲིན་པར་སླེབས་པ་ན་དགའ་བ་དང་། མགྲིན་པ་ནས་སྙིང་་་་་
གར་སླེབས་པ་ན་མཆོག་དགའ་བ་དང་། སྙིང་ག་ནས་ལྟེ་བར་སླེབས་པ་ན་ཁྱད་་་
དགའ་བ་དང་། ལྟེ་བ་ནས་གསང་གནས་ནོར་བུའི་རྩེར་སླེབས་པ་ན་ལྷན་ཅིག་སྐྱེ་
• 526



བའི་དགའ་བ་སྐྱེ་ལ། མས་བརྟན་གྱི་སྐྱེ་ཚུལ་ཡང་། བྱང་སེམས་གསང་གནས་་
ནས་ལྟེ་བར་སླེབས་ན་དགའ་བ། ལྟེ་བ་ནས་སྙིང་གར་སླེབས་པ་ན་མཆོག་དགའ།
མགྲིན་པར་སླེབས་པ་ན་ཁྱད་པར་ཅན་གྱི་དགའ་བ། སྤྱི་བོར་སླེབས་པ་ན་ལྷན་་་
ཅིག་སྐྱེ་བའི་དགའ་བ་སྐྱེ་ལ། ཡས་བབས་ཀྱི་དགའ་བཞི་ལས་ནི། མས་བརྟན་གྱི་
བཞི། བདེ་བ་ཆེ་བ་གཅིག་ཡོང་དགོས་སོ། དེ་ལ་ལམ་བསྒོམ་སྟོབས་ཀྱི་གཏུམ་མོ་་
སྦར་ནས་བྱང་སེམས་ཞུ་བའི་དགོས་པ་ནི། ལྷན་ཅིག་སྐྱེས་པའི་ཡེ་ཤེས་སྐྱེ་བའི་་་་
ཆེད་ཡིན་ལ། དེ་སྐྱེ་བ་ལ་བྱང་སེམས་ཞུ་ནས་བབས་པ་སྟེ། སྤྱིར་ལྟེ་བ་མན་ཆད་དུ་
སླེབས་པ་གཅིག་དང་། ཁྱད་པར་དུ་ནོར་བུར་སླེབས་ནས་ཕྱིར་མ་འཕོས་པ་རེ་་་
ཞིག་གི་བར་དུ་གནས་པ་གཅིག་མེད་ན། ལྷན་སྐྱེས་མཚན་ཉིད་ཚང་བ་མི་སྐྱེའོ།
ལྷན་སྐྱེས་རྫོགས་རིམ་པའི་བདེ་ཆེན་དུ་འཇོག་པ་ལ་རླུང་ཐིམ་པའི་དབང་གིས་་་་་
གནས་པ་ཞིག་དགོས་སོ། །རླུང་དྷུ་ཏཱིར་ཐིམ་པའི་དབང་གིས་བྱང་སེམས་ཞུ་བ་་་
གཅིག་ཡིན་ན། ནོར་བུའི་རྩེར་བཟུང་ཡང་ལྷན་སྐྱེས་མཚན་ཉིད་ཚང་བ་མ་སྐྱེས་་
བར་དུ་ཕྱིར་མི་འཕོའོ། །བྱང་སེམས་སྤྱི་བོ་ནས་བབས་པ་ན། རིམ་གྱིས་རླུང་གཡོ་
བ་གཞན་དུ་སོང་ནས། ནོར་བུར་སླེབས་པ་ན་བྱང་སེམས་ཕྱི་རོལ་ཏུ་བསྐྱོད་པར་
བྱེད་པའི་རླུང་གི་འཇུག་པ་ཞི་བར་འགྱུར་བའི་ཕྱིར་རོ། །རླུང་འདུ་བ་མིན་པར་ཞུ་
བ་དེའི་ཉམས་སྐྱེ་སླ་བ་འགའ་ཞིག་ལ་འབར་འཛག་བསྒོམ་པ་ན། བྱང་སེམས་ཞུ་
བ་མྱུར་དུ་འབབ་པ་འོང་བས། དེ་ལ་ནི་ཞུ་བ་ཤས་ཆུང་ན་མ་གཏོགས་གནས་་་་་
མཐོན་པོ་ནས་ཟློག་ན། དམའ་མོ་ནས་ཤིན་ཏུ་ཟློག་དཀའ་བ་དང་། ཟློག་པའང་
མཐོ་དགོས་ལ། ཟློག་ནས་ཀྱང་མ་བཀྲམ་ན་ནད་དུ་འགྱུར་བས། འགྲེམས་དགོས་
མོད་ཀྱང་སྔར་བཤད་པ་ལྟར་གྱི་རླུང་ཐིམ་པ་ལ་ནི་དེ་རྣམས་ཡེ་མ་དགོས་སོ། །འོ་
ན་རླུང་ཐིམ་རིམ་མ་བྱུང་བར་ཞུ་བདེ་ཆེ་བར་བྱུང་ན་བཟློག་པ་དང་། འགྲེམས་པ་
ཇི་ལྟར་བྱ་ཞེ་ན། དེ་ལ་ཞུ་བ་རེ་རེ་ཅན་དུ་དལ་བུས་འོང་བ་ལ་ནི། རྩོལ་བ་དྲག་
•527 •



པོ་མིན་པར་དམིགས་པས་སྤྱི་གཙུག་ཏུ་བཟློག དེ་ནས་རྩ་གནས་ཀུན་ཏུ་བཀྲམ་་་
ནས། དེ་བསྒོམ་པའི་མཐར་ཞུ་བ་ཆེན་པོའང་བཟློག་པ་དང་དགྲམ་པར་ནུས་སོ། །
དེ་ལྟར་མིན་པའི་ཞུ་བ་ཆེས་མྱུར་བར་འབབ་པ་ལ་ནི། རང་ལྷར་གསལ་བའི་ངང་
ནས་རྐང་པ་སྐྱིལ་ཀྲུང་དང་ལག་པ་གཉིས་སྙིང་གི་ཐད་དུ་བསྣོལ། མིག་གཉིས་གྱེན་
ལ་དྲག་ཏུ་བཟློག རྐང་ལག་གི་སོར་མོ་རྣམས་ལེགས་པར་བསྐུམས། སེམས་སྤྱི་་་
གཙུག་གི་ཧཾ་ཡིག་མགོ་བོ་གྱེན་དུ་བསྟན་པ་ལ་དམིགས། ངག་ཏུ་ཧཱུྃ་རིང་པོ་དྲག་ཏུ་
བརྗོད་པ་ཉེར་གཅིག་ཙམ་གྱི་བར་བརྗོད་ནས། གང་ནས་བཟློག་པའི་གནས་དེ་་་
ནས་རྒྱབ་གཞུང་ངོས་ལ་ཉེ་བའི་དངོས་སུ་ཧཱུཾ་ཏཱིའི་ནང་ནས་སྤྱི་གཙུག་ཏུ་སོང་བར་
བསམ། མཐར་འཇམ་རླུང་བུམ་པ་ཅན་བཟུང་ལ་ལུས་མི་དྲག་པར་སྲུབ་ཅིང་། །
སེམས་ཀྱི་བྱང་སེམས་རྩ་གནས་ཀུན་ཏུ་དགྲམ་པར་བསམ་ལ་ལན་མང་དུ་བྱའོ། །
གསུམ་པ་ལྷན་ཅིག་སྐྱེས་པའི་ཡེ་ཤེས་སྒོམ་པའི་ཚུལ་ནི། སྔར་བཤད་པ་ལྟར་
གྱི་ཡས་བབས་ཀྱི་དུས་སུ་བྱང་སེམས་ཞུ་བ་ནོར་བུའི་རྩེར་བར་དུ་སླེབས་ནས་ཕྱིར་
མི་འཕོ་བར་གནས་པ་ན། ལྷན་སྐྱེས་ཀྱི་དགའ་བ་སྐྱེ་བས། དེའི་དུས་སུ་སྔར་་་་་
གཏན་ལ་ཕབ་པའི་ལྟ་བ་དྲན་པར་བྱས་ནས། རྟ་ཐོག་ཏུ་བཞག་སྟེ་བདེ་སྟོང་་་་
དབྱེར་མེད་སྐྱངས། ལྟ་བའི་གོ་བ་ལེགས་པོ་མེད་ནའང་སེམས་ཀྱི་སྤྲོ་བསྡུ་རྣམས་་
དོར་ལ་བདེ་བ་དེ་ཉིད་ལ་ཅི་གནས་ཀྱི་བར་སྐྱོངས། དེ་བཞིན་དུ་བྱང་སེམས་ནོར་
བུར་ཟིན་པ་གྱེན་དུ་ཟློག་པ་ན། སྤྱི་གཙུག་ཏུ་ནམ་སླེབས་ཚེ་མས་བརྟན་གྱི་ལྷན་་་་
ཅིག་སྐྱེས་པའི་ཡེ་ཤེས་སྐྱེ་བས། དེ་ཚེའང་དེ་ངོ་ཤེས་པར་བྱས་ལ། བདེ་སྟོང་་་་་་
དབྱེར་མེད་དམ་བདེ་བ་རྐྱང་བའི་དམིགས་པ་སྔར་བཤད་པ་བཞིན་ཇི་ཙམ་གནས་
ནུས་ནུས་ཀྱི་བར་སྐྱོང་ངོ༌། །དེ་དག་གིས་ནི་མཉམ་བཞག་ཏུ་སྐྱོང་ཚུལ། རྗེས་་་་
ཐོབ་ཏུ་སྐྱོང་ཚུལ་ནི། སྤྱིར་ལྷན་སྐྱེས་དགའ་བ་བསྐྱེད་ནས་དེ་ལས་ལངས་པའི་་་་
དུས་སུ། རང་ཤུགས་ཀྱིས་ཀྱང་ཡུལ་སྣང་བར་འཆར་བ་ཞིག་ཡོད་ཀྱང་། དེ་ཙམ་
• 228 •



གྱིས་མི་ཆོག་གི རྗེས་ཀྱི་སྐབས་སུ་མཉམ་བཞག་གི་བདེ་སྟོང་དྲན་པ་དེས། ཡུལ་
སྣང་གང་ཤར་ཐམས་ཅད་ལ་རྒྱས་བཏབ་ནས་བསྒོམ་ན། བདེ་བ་འབར་བ་ཁྱད་་
པར་ཅན་དུ་འགྱུར་བས་དེ་ལྟར་སྐྱང་བར་བྱ་སྟེ། འདིའི་གདམས་ངག་གཞན་་་་་་
རྣམས་ལས་མི་གསལ་ཞིང༌། མར་པའི་གདམས་པ་རྔོག་པ་ནས་བརྒྱུད་པ་རྣམས་་
ལ་མང་དུ་འབྱུང་བ་ཀྱེ་རྡོར་སོགས་རྒྱུད་སྡེ་དུ་མའི་དོན་ཡིན་པས་འཆད་པ་གལ་་་་
ཆེའོ། །དེ་ལྟར་མཉམ་རྗེས་ལ་སྐྱོང་བ་དང་། སླར་ཡང་གཏུམ་མོའི་དམིགས་དང་
རླུང་སྦྱོར་བྱ་སྟེ་དགའ་བཞི་འདྲེན་པ་སྤེལ་མར་བྱའོ། ། །
གཉིས་པ་ཕྱི་རྐྱེན་ལས་ཀྱི་ཕྱག་རྒྱ་ལ་བརྟེན་ནས་སྒོམ་པ་ནི། རང་དང་ཕྱག་
རྒྱ་གཉིས་ཀ་གང་ཟག་དབང་པོ་རབ་ཏུ་གྱུར་པ། རྣམ་པར་དག་པའི་དབང་་་་་་
བསྐུར་བ་ཐོབ་ནས། རྩ་བ་དང་ཡན་ལག་གི་དམ་ཚིག་ལ་མཁས་ཤིང་ཇི་ལྟ་བ་་་་་
བཞིན་དུ་བསྲུང་བ། དཀྱིལ་འཁོར་གྱི་འཁོར་ལོའི་སྒྲུབ་ཐབས་ལ་མཁས་པ། ཐུན་
བཞིར་བསྒོམ་དཔེར་བླངས་ནས་མིག་གསལ་བའི་ཚུལ་བསམས་ཏེ། འདི་ལྟར་་་་་
བྱད་བཞིན་གྱི་གཟུགས་བརྙན་ནི། མིག་སྣང་བ་གང་དུ་སྣང་བའི་སྟོང་ཡང་།
བྱད་དང་མེ་ལོང་ལ་བརྟེན་ནས་སྐྱེ་བ་དང་། རྐྱེན་དེ་དག་འགའ་ཞིག་ལོག་ཚེ་་་་
འཇིགས་པ་ནི། བསྙེན་མི་ནུས་པ་བཞིན་ཐུན་དུ་འདུ་བ་བཞིན་དུ་གང་ཟག་ལ་་་་
ཡང་རང་བཞིན་རྡུལ་ཙམ་ཡང་མེད་ཀྱང་ལས་གསོག་པ་པོ་དང་། འབྲས་བུ་མྱོང་
བ་པོ་དང་། སྔོན་གྱི་ལས་ཉོན་སོགས་ལ་བརྟེན་ནས་སྐྱེ་བ་དང་མིག་ལོ་མཉམ་དུ་་
སྐྱོང༌། དེ་ལ་ངེས་པ་བརྟན་པ་ན། སྣོད་གཞལ་ཡས་ཁང་དང་བཅུད་རྣམས་ལྷ་་་
དང་ལྷ་མོར་ལྟ་བ་ལ་སློབ་སྟེ། དེ་ཡང་བདེ་སྟོང་དབྱེར་མེད་ཀྱི་རྣམ་རོལ་དུ་བལྟ་་
བ་ལ་སླའོ། །དེ་ལྟར་བྱས་ན་གང་སྣང་ལྷ་སྐུ། ལྷ་སྐུ་སྒྱུ་མ། སྒྱུ་མ་བདེ་བ་ཆེན་་་
པོའི་ངོར་ཤར་བའི་བྱ་གསུམ་རིམ་མོ། སླར་ཡང་མཉམ་བཞག་ཏུ་བདེ་ཆེན་བརྙེས་
པ་ན། སྟོང་པ་ཉིད་ལེགས་པར་ངེས་པའི་ལྟ་བ་དྲན་པར་བྱས་ལ། དེའི་སྟེང་དུ་་
• 529 •



རྩེ་གཅིག་བཞག་ལ་མི་རྟོགས་པ་སྐྱོང་སྟེ། དེ་ལྟར་མཉམ་རྗེས་སྤེལ་མར་བྱའོ། །
གཉིས་པ་རྨི་ལམ་སྒྱུ་མ་བསྒོམ་ཚུལ་ལ་བཞི། རྨི་ལམ་བཟུང་བ་དང་།
སྦྱངས་ཤིང་སྤེལ་བ་དང༌། ཡ་ང་བ་སྤོངས་ཤིང་སྒྱུ་མར་སློབ་པ་དང་། རྨི་ལམ་གྱི་
ཁོ་ན་ཉིད་བསྒོམ་པའོ། །
དང་པོ་རྨི་ལམ་འཛིན་པ་འདི་ལ་གཉིས་ལས། རླུང་སྟོབས་ཀྱིས་འཛིན་པ་ནི།
སད་དུས་སུ་རླུང་དྷུ་ཏིར་ཚུད་ནས་ཐིམ་པ་ལས། སྟོང་པ་བཞི་འདྲེན་ནུས་པ་་་་་
གཅིག་གིས་བྱེད་པ་ཡིན་ཏེ། བྱེད་ཚུལ་ནི་གཉིད་ཀྱི་འོད་གསལ་ཐོག་མར་བཟུང་་་
བའི་ཚེ། གཉིད་ཀྱི་སྟོང་པ་བཞི་ལེགས་པར་ངོ་ཤེས་ནས་སྐྱོང་བ་དང་། དེའི་ཕྱི་
ལོགས་སུ་རྨི་ལམ་འཆར་བ་ངེས་པར་ཤེས་པས། དེ་ལ་གཉིད་ཀྱི་སྟོང་པ་རྣམས་་་
འཛིན་པའི་ཐབས་ལས་གཞན་པའི་རྨི་ལམ་འཛིན་ཐབས་མི་དགོས་སོ། །འདུག་་་་
པའི་སྟོབས་ཀྱིས་འཛིན་པ་ནི། དེ་དྲ་བའི་ནུས་པ་མེད་པ་གཅིག་གིས། སད་དུས་
རྨི་ལམ་ཟིན་པའི་ཐབས་ཀྱི་འདུན་པ་སྦྱོང་བ་དང་། མགྲིན་པ་སོགས་སུ་དམིགས་
པ་གཏོད་པ་ཡིན་ནོ། །དེ་ལ་ནི་སྔགས་ཀྱི་ཐུན་མོང་མ་ཡིན་པའི་རྨི་ལམ་འཛིན་་་་
ལུགས་གཙོ་བོ་ནི་སྔ་མ་ཡིན་ལ། ཕྱི་མ་ནི་ཐུན་མོང་བ་ཕལ་པ་ཡིན། འདུན་པའི་
སྟོབས་ཀྱི་འཛིན་ཚུལ་བཤད་ན། སྤྱིར་རྨི་ལམ་བསྒོམ་པ་ལ་མི་ལྟོས། བཞི་དུས་་་
ནས་ཀྱང་རྨི་ལམ་གསལ་བ་འགའ་ཞིག་ལ་རྨི་ལམ་ཟིན་པ་མང་པོ་འོང་བས། རྨི་་་
ལམ་ཟིན་པ་ཙམ་ཞིག་ལམ་སྒོམ་ནས་སྒྲུབ་མི་དགོས་ལ། དེ་བཞིན་དུ་བྱ་བ་འགའ་
ཞིག་ལ་སད་དུས་སུ་འདུན་པ་དྲག་པོ་ཡོད་ན་རྨི་ལམ་ན་དེ་འབྱུང་བ་ཡང་མང་བའི་
གནད་ཀྱིས། ཉིན་པར་རྨི་ལམ་ཟིན་པའི་འདུན་པ་དྲག་པོ་རྒྱུན་ཆགས་པ་བཏང་
ནའང་རྨི་ལམ་ཟིན་པ་འོང་བའོ། དེ་ཙམ་ཞིག་སྐྱེད་དཀའ་བ་མ་ཡིན་ནོ། འདི་ལ་
རྨི་ལམ་མ་ཤར་ན་རྨི་ལམ་གྱི་དགེ་སྦྱོར་གྱིས་བཞི་གཏོར་བས་འཆར་བ་གཅིག་་་་་་
དགོས་ལ། རྨི་ལམ་བྱུང་ཡང་མི་གསལ་ན། ཟིན་དཀའ་བས། རྨི་ལམ་གསལ་་་
，
·530 •



པོར་འཆར་བ་གཅིག་དགོས་ཏེ། རྨི་ལམ་གསལ་བ་ནི་རྗེས་སུ་རྨི་ལམ་བཤད་རྒྱུ་་་
འོང་བའོ། དེས་ན་དང་པོ་ནས་རྨི་ལམ་གསལ་བ་དང༌། དེ་མ་ཡིན་ཀྱང་གནས་་
དབེན་པ་སོགས་པ། རིག་པ་དྭངས་པའི་རྒྱུའི་ཁྱད་པར་ཚོགས་པའི་སྐབས་དང་།
མཚན་མོ་གཅིག་གིས་ཡང་ཐོ་རངས་ལྟ་བུ་རིག་པ་གསལ་དུས་སུ་རྨི་ལམ་ཟིན་པ་་་
སླའོ། དེའི་རི་ཉིན་བར་གྱི་དྲན་འདུན་དྲག་པོས་བཞག་པའི་བག་ཆགས་རྨི་ལམ་་
དུ་སད་ཐུབ་པ་ནི། རྨི་ལམ་གྱིས་ཤེས་པ་ཤིན་ཏུ་གསལ་བ་དགོས། དེའི་ཐབས་་་
ཀྱང་ཉིན་མོ་སྒྲུབ་དགོས་སོ། དེ་ཡང་མན་ངག་རྣམས་ལ་འབྱུང་བ་ལྟར། མགྲིན་
པ་དང་སྨིན་མཚམས་སུ་ཤེས་པ་སྟོད་པ་དང་། དམིགས་ཡུལ་འཚེར་བའི་རྣམ་པ་
ཅན་བསྒོམ་པ་དང༌། རླུང་སྦྱོར་བྱས་ནས་རིག་པ་དྭངས་སྙིགས་འབྱེད་པ་སོགས་་
ཡིན་ནོ། དེ་ལྟར་རྨི་ལམ་གྱི་གདམས་ངག་གི་གནད་རྣམས་གོ་བ་ལེགས་པར་རྩལ་
ནས་བྱས་ན། རྣམ་པར་དག་པའི་མྱོང་བ་ཅན་མཁས་པར་འགྲོ་ཡི། དེ་ནས་ཀྱང་
རྨི་ལམ་མང་པོ་དང༌། གསལ་པོ་དང་བཟང་པོ་རྨི་བ་དང་། རྨི་ལམ་ཟིན་པ་དང་།
ཟིན་ཀྱང་རྨི་ལམ་གྱིས་དགེ་སྦྱོར་རྣམས་རྒྱུད་ལ་སྐྱེ་བའི་འགལ་རྐྱེན་ཞི་ཞིང་།
མཐུན་རྐྱེན་འགྲུབ་པའི་གསོལ་བ་དྲག་པོ་མང་དུ་འདེབས་པ་དང༌། ཡི་དམ་དང་་་
བཀའ་སྡོད་ལ་གཏོར་མ་ཕུལ་ནས། འཕྲིན་ལས་བཅོལ་ཞིང་མཚམས་དམ་པར་་་་
བྱའོ། དེས་ན་ཉིན་མོ་དྲན་པ་རྒྱུན་ཆགས་ཀྱིས་བཟུང་བ་ནི། ད་ལྟར་གྱི་སྣང་བ་
འདི་རྣམས་རྨི་ལམ་གྱི་སྣང་བར་འདུག་སྙམ་པ་དང་། ད་ལྟ་རྨི་ལམ་གྱི་ལམ་དུ་ངོ་
ཤེས་པར་བྱ་སྙམ་པའི་འདུན་པ་དྲག་པོ་ཡང་ཡང་སྦྱངས། གཞན་ཡང་ད་བཟོད་
རྨི་ལམ་བྱུང་དུས་སུ་ཅི་ནས་ཀྱང་རྨི་ལམ་དུ་ངོ་ཤེས་པར་བྱས་ལ། རྨི་ལམ་གྱི་དགེ་
སྦྱོར་སྐྱང་བར་བྱའོ་སྙམ་པའི་འཕེན་པ་དྲག་པོ་མང་དུ་སྦྱངས། ཁྱད་པར་ཉལ་་་་
ཁར་རྒྱུན་དུ་སྦྱངས་ཏེ། རྨི་ལམ་གསལ་ན། འདི་གཅིག་པུས་ཀྱང་ཟིན་པར་་་་་
འགྱུར་རོ། །མཚན་མོ་མན་ངག་བཙན་ཐབས་ཀྱིས་བཟུང་བ་ལ་གཉིས་ཏེ། དང་
• 53] ，



པོར་མགྲིན་པར་ཡི་གེ་ལ་དམིགས་པ་གཏོད་པ་ནི། གཉིད་དུ་འགྲོ་ཁར་རང་ཡི་་་
དམ་གྱི་ལྷ་བསྒོམ། སྤྱི་བོར་བླ་མ་བསྒོམ་ལ་གསོལ་བ་མང་དུ་གདབ། མགྲིན་པར་
པདྨ་དམར་པོ་འདབ་མ་བཞི་པ་གཅིག་གི་ལྟེ་བའི་དྷཱུ་ཏཱིའི་ནང་དུ་ཨའི་ཨོ་དམར་པོ་
གཅིག་གསུང་རྡོ་རྗེའི་ངོ་བོར་བསམ་ཞིང་། དེ་ལ་ཤེས་པ་གཏད་དེ་གཞན་དུ་མི་་་
འཕྲོ་བར་བྱས་ལ་སེམས་བཟུང་བའི་ངང་ནས་གཉིད་དུ་འགྲོ་བར་བྱའོ། །སྨིན་་་་་
མཚམས་ཀྱི་ཐིག་ལེ་ལ་བརྟེན་ནས་འཛིན་པ་ནི། ཐོ་རངས་ཚུན་ཆོད་གཉིད་འཐུག་
པོ་ལ་སེམས་འཛིན་དཀའ་བས། ཐོ་རངས་ནས་ཉི་མ་རྩེ་ཤར་ཚུན་ལ་གཉིད་སྲབ་
པས། རྨི་ལམ་འཛིན་སླ་བའི་དུས་སུ་བླ་མའི་རྣལ་འབྱོར་བསྒོམ་ནས་གསོལ་བ་་་་
འདེབས་པ་དང་། འདུན་པ་སྦྱོང་བ་རྣམས་སྔར་བཞིན་བྱས་ནས། རང་ལྷ་་་་
གསལ་བའི་སྨིན་མཚམས་སུ་ཐིག་ལེ་དཀར་ལ་འཚེར་བ་སྲན་མ་ཙམ་གཅིག་ལ་ཤེས་
པ་གཏད་དེ། རླུང་བུམ་པ་ཅན་འདུན་བྱས་ལ་གཉིད་དུ་འགྲོ་བར་བྱའོ། །ཐིག་ལེ་
འཚེར་དྲག་པའི་སྣང་བ་བྱུང་ནས་གཉིད་མི་ཁུག་པ་དང་། ཅུང་ཟད་བྱུང་ཡང་སད་
མགྱོགས་པར་སྣང་ན། ཅུང་ཟད་མི་གསལ་བར་བྱའོ། །མགྲིན་པར་སྲོད་ཐོ་་་་་
རངས་སེམས་གཏོད་པ་མང་དུ་བྱས་ཀྱང་མ་ཟིན་ན། གསང་གནས་ཀྱི་ཐིག་ལེ་ལ་
དམིགས་པ་ནི་ཉིན་བར་གྱི་འདུན་པ་སྦྱོང་བ་སོགས་སྔར་བཞིན་བྱས་ལ། ཉལ་ཁར་
རྡོ་རྗེ་ནོར་བུའི་དབུས་སུ་ཐིག་ལེ་ནག་པོ་གཅིག་ལ་སེམས་གཏད་དེ། རླུང་ཁ་སྦྱོར་
ཉེར་གཅིག་བསྒོམ་ལ། སེམས་མ་ཡེངས་པར་བཟུང་བའི་ངོས་ནས་གཉིད་ལོག་་་་
པར་བྱའོ། སྔ་མ་གནས་པ་ཐོབ་པ་དང༌། དམིགས་པ་ཅུང་ཟད་གསལ་བས་་་་
གཉིད་ཧ་ཅང་སྲབ་མོར་སོང་བ་ལ། ནོར་བུར་གཉིད་འཐུག་པའི་གནས་སྐབས་་་
བསྐྱེད་པའི་ཐིག་ལེ་ཡོད་པ་དེར། སེམས་གཏད་ན་གཉིད་སྲབ་འཐུག་སྙོམས་པར་
འགྱུར་རོ།།
གཉིས་པ་སྦྱང་ཞིང་སྤེལ་བ་ནི། རྨི་ལམ་སྒྱུ་མའི་རྣམ་པར་སྦྱོང་བ་ལ་གཉིས་
• 532 •



ལས། འཇིག་རྟེན་པའི་རྣམ་པར་སྦྱོང་བ་ནི། སྔར་མེད་པ་གསར་དུ་སྤྲུལ་བ་དང་།
སྔར་ཡོད་པ་གཞན་དུ་བསྒྱུར་བའི་སྤྲུལ་སྒྱུར་སྣ་ཚོགས་ལ་སློབ་པ་དང་། ཉི་མ་དང་
ཟླ་བའི་འོད་ཟེར་ལ་ཞོན་ནས་སུམ་ཅུ་རྩ་གསུམ་ལ་སོགས་པའི་ལྷ་དང༌། མིའི་ཡུལ་
ལ་སོགས་པའི་གནས་བལྟ་བའི་ཕན་པ་བཏང་ནས་དེར་འགྲོ་བ་དང་། ནམ་་་་
མཁའ་ལ་འཕུར་ནས་འགྲོ་བ་སོགས་སྣ་ཚོགས་པའི་རྩལ་སྦྱོང་བའོ། །འཇིག་རྟེན་་་་་
ལས་འདས་པའི་རྣམ་པར་སྦྱོང་བ་ནི། བདེ་བ་ཅན་དང་མངོན་དགའ་དང་འོག་་་་
མིན་སོགས་སངས་རྒྱས་ཀྱི་ཞིང་དག་པ་དང་། དེར་བཞུགས་པའི་བྱང་སེམས་བལྟ་
བ་དང་། མཆོད་པ་དང་ཆོས་ཉན་པ་སོགས་ཀྱི་ཕན་པ་བཏང་ནས་དེ་རྣམས་སྒྲུབ་
པའོ། དེ་རྣམས་ལ་རྨི་ལམ་རླུང་སྟོབས་ཀྱིས་ཟིན་པ་ཡིན་ན། རླུང་སྦྱང་བའི་་་་་
གནད་ཀྱི་འདུན་པ་གང་བཏང་ཕལ་ཆེར་འདོད་པ་བཞིན་བྱ་བ་སླ་ལ། དེ་འདྲ་་་
བའི་ནུས་པ་ཐོབ་པས་ནི་བསྒོམ་པ་མང་དུ་དགོས་སོ། །དེ་གཉིས་ཀས་དག་པའི་་་
སྣོད་བཅུད་མཐོང་བ་སོགས་ནི་དེ་དག་དང་རྣམ་པ་འདྲ་བ་ཙམ་འགའ་ཞིག་ཤར་་
བར་ཟད་ཀྱི། དངོས་མཐོང་བ་སོགས་སུ་བཞག་དཀའ་འོ། །སྤྲུལ་བ་ནི། མི་དང་
དུད་འགྲོ་སེམས་ཅན་དང་། ཀ་བ་དང་ནི་བུམ་པ་སོགས་སེམས་ཅན་མ་ཡིན་པ་་་
རྣམས་གཅིག་གཉིས་དང་། གཉིས་བཞི་ལ་སོགས་པ་ནས་བརྒྱ་དང་སྟོང་ལ་སོགས་
པའི་བར་དུ་སྤྲུལ་ལོ།།
གསུམ་པ་ཡ་ང་སྤངས་ཤིང་སྒྱུ་མར་སློབ་པ་ལ། ཡ་ང་བ་སྤངས་པ་ནི། རྨི་་
ལམ་གྱི་དུས་སུ་མེ་དང་ཆུ་ལ་སོགས་པའི་ཡ་ང་བའི་བག་ཚ་བ་བྱུང་ན། རྨི་ལམ་དུ་
ངོ་ཤེས་པར་བྱས་ནས། རྨི་ལམ་གྱི་མེ་དང་ཆུ་ལ་སོགས་པས་གནོད་པར་ག་ལ་་་་་་
འགྱུར། མཉམ་དུ་གསལ་ལ་འཕྱོང་བ་དང༌། བརྒལ་ལ་སོགས་པའི་ཐོག་བརྫིས་་
བྱའོ། སྒྱུ་མར་སློབ་པའི་ཚུལ། རྨི་ལམ་གྱི་བུམ་རྣམས་སོགས་དེ་དག་ཏུ་སྣང་ཡང་།
དེའི་ངོ་བོས་སྟོང་པར་རྟོགས་པ་ནི། རྨི་ལམ་དུ་ངོ་ཤེས་པ་ན་འབྱུང་ཡང་། དེ་་་
• 533 •



ཙམ་གྱིས་རྨི་ལམ་གྱི་རང་བཞིན་མེད་པར་རྟོགས་པ་མ་ཡིན་ཏེ། དེས་ན་སད་དུས་
སུ་མེ་ལོང་ལ་ཤར་བའི་བཞིན་གྱི་གཟུགས་བརྙན་བཞིན་སྟོང་པར་རྟོགས་ཀྱང་།
གཟུགས་བརྙན་གྱི་ནི་དེ་ཉིད་རྟོགས་པ་མིན་པ་བཞིན་ནོ། དེས་ན་རྨི་ལམ་ལ་རྨི་་་
ལམ་དུ་མ་ཤེས་པར་འཁྲུལ་བ་ཡིན། བྱིས་པ་ཆུང་ངུའི་བྱད་བཞིན་གྱི་གཟུགས་ལ་
བྱད་བཞིན་དངོས་ཡིན་པར་འཛིན་པ་འདྲ། རྨི་ལམ་ལ་རྨི་ལམ་དུ་ཤེས་པ་ནི་རྒན་
པ་བརྡ་བྱད་བཞིན་དུ་སྣང་ཡང་བྱད་བཞིན་གྱི་སྟོང་པར་ཤེས་འདྲ། གཟུགས་་་་་
བརྙན་གྱི་དེ་ནི་ཉིད་རྟོགས་པ་མིན་པ་བཞིན་ནོ། བྱད་བཞིན་གྱི་གཟུགས་བརྙན་་
གྱིས་སྟོང་པ་ངེས་པར་བྱས་ནས། ཆོས་གཞན་རྣམས་ཀྱང་དེ་བཞིན་དུ་རང་གི་ངོ་
བོས་གྲུབ་པའི་རང་བཞིན་མེད་པར་ཤེས་པར་བྱེད་པ་དེ་བཞིན་དུ། རྨི་ལམ་ལ་རྨི་
ལམ་དུ་ཤེས་དེ་དཔེར་བླངས་ནས་ཆོས་གཞན་ཐམས་ཅད་ཀྱང་དེ་དང་འདྲ་བར་་་་
བདེན་པར་གྲུབ་པ་ཅུང་ཟད་ཀྱང་མེད་དོ་སྙམ་དུ་ངེས་པར་བྱ་སྟེ། བདེན་འཛིན་
གྱིས་ཇི་ལྟར་བཟུང་བ་ལེགས་པར་ཤེས་ནས་དེས་བཟུང་བ་ལྟར་མེད་པའི་རྒྱུ་མཚན་
ཡང་དག་པ་རྣམས་ཤེས་དགོས་སོ། དེ་ལྟར་ཤེས་ན་རྨི་ལམ་གྱི་སྣོད་བཅུད་ཐམས་
ཅད་དཀྱིལ་འཁོར་གཉིས་ཀྱིས་རྣམ་པར་འཆར་བ་ལ་སླེབས་ཀྱི། དེ་ལྟར་ཤར་བ་་
དེ་དག་ཀྱང་རང་གི་ངོ་བོས་གྲུབ་པའི་སྟོང་པ་བཞིན་དུ་དེར་སྣང་བའི་སྒྱུ་མར་་་་་
འཆར་བ་ལ་སླེབ་སྟེ། དེ་དག་ཐམས་ཅད་ཀྱང་བདེ་སྟོང་གཉིས་ཀྱི་རྣམ་རོལ་ཏུ་ལྟ་
བ་སད་དུས་བཞིན་བྱའོ། ། །
བཞི་པ་རྨི་ལམ་གྱི་དེ་ཁོ་ན་ཉིད་བསྒོམ་པ་ནི། འོད་གསལ་དང་གཅིག་ཏུ་་་
བྱེད་པ་ཡིན་ཞིང་། དེ་ན་རང་ཡི་དམ་དུ་གསལ་བར་བསྒོམ་ཞིང་། རང་གི་་་་
ཐུགས་ཀའི་ཧཱུྃ་ཡིག་ལས་འོད་ཟེར་འཕྲོས་པས། རྨི་ལམ་གྱི་སྣོད་བཅུད་ཐམས་ཅད་
ཧཱུྃ་ཡིག་ལ་བསྡུ། རང་ཡང་ལུས་ཀྱི་སྟོད་སྨད་ནས་རིམ་པ་བཞིན་ཧཱུྃ་ལས་བསྡུ་ཞིང་།
ཧཱུྃ་ཡིག་ཀྱང་མི་དམིགས་པ་འོད་གསལ་དུ་ཞུགས་ལ་སེམས་གཡོ་མེད་དུ་བཟུང་ངོ༌།།
• 534 •



གསུམ་པ་བར་དོ་སྒྱུ་མ་བསྒོམ་ཚུལ་ལ་གཉིས། བར་དོའི་རྣམ་གཞག་སྤྱིར་་་་
བསྟན་པ་དང་། ཉམས་སུ་ལེན་པའི་རིམ་པ་བསྟན་པའོ། ། །
དང་པོ་ནི། མངལ་སྐྱེས་ཁམས་དྲུག་ལྡན་རགས་པ་ཉི་ཤུ་རྩ་ལྔ་ཐིམ་ནས།
འཆི་བའི་རིམ་པ་རྒྱས་པ་ན། འདོད་འཇོ་སོགས་རྣམ་བཤད་ཆེན་མོ་རྣམས་སུ་་་
ཤེས་པར་བྱ་ལ། ཉེ་བར་མཁོ་བ་མདོར་བསྡུས་པ་གཅིག་བཤད་པ་ནི། ས་ཆུ་ལ་་
ཐིམ་པའི་ནང་རྟགས་སུ་སྨིག་རྒྱུ་ལྟ་བུ། ཆུ་མེ་ལ་ཐིམ་པའི་རྟགས་སུ་དུ་བ་ལྟ་བུ།
མེ་རླུང་ལ་ཐིམ་པའི་རྟགས་སུ་མཁའ་སྣང་། རླུང་རྣམ་ཤེས་ལ་ཐིམ་པའི་རྟགས་་་་
མར་མེ་སྟག་འབར། རྣམ་ཤེས་སྣང་བ་ལ་ཐིམ་པའི་རྟགས་སྣང་བ་དཀར་ལམ། །
སྣང་བ་མཆེད་པ་ལ་ཐིམ་པའི་རྟགས་ཆེད་པ་དམར་ལམ། དེ་ཉེར་ཐོབ་ལ་ཐིམ་་་
པའི་རྟགས་ཉེར་ཐོབ་ནག་ལམ། དེ་དུས་དྲན་མེད་དུ་འགྲོ་ལ། དེ་འོད་གསལ་ལ་་་་
ཐིམ་པའི་རྟགས་དྲན་མེད་དེ་གསང་ནས་སེམས་གཡོ་མེད་དུ་མེ་མེར་གནས་པ་ལས།
སློད་བྱེད་ཀྱི་ཉམས་གང་ཡང་མེད་པར་སྟོང་སེང་ངེ་བ་གཅིག་འཆར་བ་དེ་ལ་འཆི་
བ་འོད་གསལ་ཞེས་ཀྱང་བྱ། འོད་གསལ་མ་ཞེས་ལ། དེ་དུས་སྔར་བསྐྱངས་པའི་
ལྟ་བ་སོགས་དགེ་སྦྱོར་དྲན་ནས་སྐྱོང་རྒྱུ་བྱུང་ན། འོད་གསལ་མ་བུ་འདྲེས་པ་ཞེས་
བྱའོ། དེ་འདྲ་བའི་འཆི་བ་འོད་གསལ་ནས་རླུང་གཡོས་པ་ན། ཆུ་ལ་ཆུ་བུར་རྡོལ་
བའི་ཚུལ་དུ་ལུས་བར་དོའི་ཡིད་ལུས་བཞིན་ལག་གི་རྣམ་པ་ཅན་ལངས་པ་དང་་་་
མཉམ་པོར་སེམས་ཉེར་ཐོབ་གྲུབ་ཡོད་ལ། ཉེར་ཐོབ་ལས་མཆེད་པ། དེ་ལས་་་་
ལུགས་ལྡོག་ཏུ་སྨིག་རྒྱུའི་བར་ཤར་ནས་བར་དོའི་ཡུལ་གྱི་སྣང་བ་ལ་རྫོགས་པར་་་་་
ལོངས་སྤྱོད་དེ། སྐྱེ་སྲིད་དེ་འཚོལ་བའི་ངང་ཚུལ་ཅན་ཡིན་པས། ཕ་མ་ཉལ་པོ་་་
བྱེད་པ་མཐོང་བ་ན། མའི་མངལ་དུ་འཇུག་ཚུལ། མངོན་པ་ནས་མངལ་སྒོ་ཁོ་ན་
ནས་འཇུག་པར་བཤད། བླ་མེད་ནས་ཕའི་སྤྱི་བོ་དང་། ཁ་ནས་འཇུག་པའི་ཚུལ་
གཉིས་གསུངས་ལ། ཕྱི་མ་ལྟར་བཤད་ན། ནང་དབང་སོགས་ཀྱི་དམིགས་པ་ལ་་
• 535



ཁྱད་ཆེ་བས། བར་སྲིད་ཕའི་ཁ་ནས་ཞུགས། ཕའི་རྩ་ནང་ནས་མར་བྱང་སེམས་་་
དཀར་པོ་དང་བསྡོངས་ཏེ་མའི་བུ་སྣོད་དུ། ཕ་མ་གཉིས་ཀྱི་བྱང་སེམས་དཀར་་་་་
དམར་འདྲེས་པའི་དབུས་སུ་འཇུག་ལ། དེའི་ཚེ་བར་དོ་སྐྱེ་སྲིད་ལོངས་པ་ཞེས་ཐ་
སྙད་བྱའོ། སྐྱེ་ཤི་བར་དོ་གཉིས་པོ་འདིའི་མཚམས་ལེགས་པར་ཟིན་ན། འབྲས་་
དུས་ཀྱི་ཆོས་ལོངས་སྤྲུལ་གསུམ་དང་། ལམ་དུས་ཀྱི་འོད་གསལ་དང་། དེ་ལ་སྒྱུ་་
མའི་སྐུར་ལྡང་བ་དང་། དེས་རགས་པའི་ལུས་འཛིན་ཚུལ་ཡང་མཚམས་ཟིན་པ་་
གཅིག་འོང་བས་གནས་བསྒྲིལ་ནས་བཤད་པ་ཡིན་ནོ། ། །
གཉིས་པ་ཉམས་སུ་ལེན་པའི་རིམ་པ་ལ་གཉིས། བར་དོ་འཛིན་པ་པོའི་གང་
ཟག་གི་དབྱེ་བ་དང༌། དེ་རྣམས་ཀྱིས་ཇི་ལྟར་འཛིན་པའི་ཚུལ་ལོ། ། །
དང་པོ་ནི། བར་དོ་འདི་ལ་གང་ཟག་རྣམ་པ་གསུམ་ཡོད་དེ། འཆི་བའི་མཐར་
བར་དོ་འདོད་པའི་དོད་ལ། སྒྱུ་མའི་ལོངས་སྐུ་གྲུབ་ནས་རྟེན་འདི་ལ་འཚང་རྒྱ་བ་
གཅིག་སྟེ། འདི་ལ་ཚེ་འདིར་ལམ་གྱི་རྟོགས་པ་ཇི་ཙམ་ཞིག་ཐོབ་པ་དགོས་སྙམ་་་
ནས་རིམ་པ་དང་པོའི་རྟོག་པའི་ཐར་བྱུང་། དེས་ན་སྲོག་དྷུ་ཏིར་ཞུགས་གནས་་་་
ཐིམ་གསུམ་བྱེད་པ་ལ་བརྟེན་ནས་དགའ་བ་བཞི་དང་། སྟོང་པ་བཞིའི་ཡེ་ཤེས་་་
རིམ་གྱིས་བསྐྱེད་དེ། སྒྱུ་མའི་སྐུ་དངོས་གྲུབ་ལ་ཉེ་བ་གཅིག་དགོས་སོ། །འབྲིང་ནི་
སྲོག་དྷུ་ཏཱིར་ཚུད་ནས་ཐིམ་པ་ལས་བྱུང་བའི་སྟོང་པ་བཞི་སྐྱེད་པ་ལ་བྱང་བ་གཅིག་
ཡིན་ལ། དེ་ལྟར་ནུས་པའི་སྟེང་ནས་གཉིད་ཀྱི་སྟོང་པ་དང་བསྲེས་ནུས་པ་ནི་ཤིན་
ཏུ་བསྔགས་ཏེ། གཉིད་ཀྱི་སྟོང་པ་དང་བསྲེ་བ་ནི་རླུང་སྟོབས་ཀྱིས་འཆི་བའི་སྟོང་
པ་དང་བསྲེ་བའི་ཚད་འཛིན་པ་ལྟ་བུ་ཡིན་པའི་ཕྱིར་རོ། །དེ་ལ་ནི་གཉིད་མཐུག་་
གི་སྐབས་སུ་ཡང་། དེའི་སྟོང་པ་དང་བསྲེ་ནུས་ན་ལེགས་པར་མངོན། ཐ་མ་ནི་་
དབང་རྫོགས་པར་ཐོབ། དམ་ཚིག་དང་སྡོམ་པ་བསྲུང་བ། རིམ་པ་དང་པོའི་་་་
རྣལ་འབྱོར་བརྩོན་ཞིང་། རྫོགས་རིམ་བསྒོམ་པ་གཅིག་གིས་འཆི་བའི་དུས་སུ།
• 536 •



ས་ཆུ་ལ་ཐིམ་པའི་རྟགས་ནས་འཆི་བའི་འོད་གསལ་དངོས་གཞི་འཆར་བའི་རིམ་པ་
དང༌། དེ་ལས་ལངས་མ་ཐག་ཏུ་བར་དོ་འགྲུབ་པའི་རིམ་པ་ལེགས་པར་ཤེས་ནས།
ད་ལྟ་ནས་དེ་གདམས་ངག་རྣམས་ལ་མང་དུ་སྦྱོང་བ་ཡིན་ཏེ། འདི་ནི་རྨི་ལམ་་་་
འདུན་པའི་འཛིན་པ་དང་འདྲ་སྟེ། འཆི་བའི་འོད་གསལ་རླུང་སྟོབས་ཀྱིས་མི་ཟིན་
ཀྱང་། དེའི་གདམས་ངག་ལ་གོམས་པའི་སྟོབས་ཀྱིས་འཇུག་པའི་ཕྱིར་རོ། །
གཉིས་པ་དེ་རྣམས་ཇི་ལྟར་འཛིན་པའི་ཚུལ་ནི། གང་ཟག་དང་པོ་གཞན་ལ་
བར་དོ་འོང་བའི་དོད་ལ། ཁོང་ལ་རླུང་སེམས་ལས་ལམ་གྱི་སྐུ་འགྲུབ་པ་གཅིག་་་་
དགོས་པ་ཡིན་ནོ། གང་ཟག་ཕྱི་མ་རྣམས་ཀྱིས་ནི། འཆི་བ་ལ་ཉེ་བའི་སྔོན་རིགས་
པ་གསལ་བ་ན། ཟང་ཟིང་ཡོངས་སུ་བཟུང་བ་ཐམས་ཅད་བསོད་ནམས་ཀྱི་ཞིང་་
གི་ཕྱོགས་སུ་ལྟོས་པ་མེད་པར་བློས་བླངས་ཀྱིས་བཏང་ལ། ཅི་ཡང་ཆགས་པ་མེད་
པར་བྱ། ཁས་བླངས་པའི་སྡོམ་པ་དང་འགལ་བའི་ཉེས་ལྟུང་རྣམས་ལ་བཤགས་་་
སྡོམ་དང་། དམ་ཚིག་ཉམས་ཆག་སོར་བཞུགས་ལ། ང་ནི་ཤི་ནའང་ཤི་མོད་སྙམ་
དུ་ཡིད་ལ་བཅགས་པ་མེད་པར་བྱ། འཆི་བ་དང་བར་དོའི་གདམས་ངག་གོམས་་
པ་རྣམས་ལ། དེ་གཉིས་དགེ་སྦྱོར་གྱི་གསལ་འདེབས་སུ་འགྲོ་བའི་ཚུལ་དྲན་པ་་་་
བྱས་ཏེ། འཆི་བ་ལ་བུ་ཕ་ཁྱིམ་དུ་འགྲོ་བ་ལྟར་དགའ་བར་བྱ། དེ་ནས་རང་ལྷར་
གསལ་འདེབས་པ་དང་། མདུན་དུ་བླ་མ་དང་ཡི་དམ་གྱི་ལྷ་ཚོགས་བསྒོམ་ནས་་་
མཆོད་དེ། འཆི་བ་འོད་གསལ་དབང་བསྲེ་ནུས་པ་དང་། བར་དོ་སྒྱུ་ལུས་དང་་་་
བསྲེ་ནུས་པའི་གསོལ་བ་དྲག་པོ་མང་དུ་གདབ། གང་ཟག་གཉིས་པས་ནི། འཆི་
བའི་དུས་སུ་འབྱུང་བའི་འཆི་རྟགས་རྣམས་མ་ཤར་བའི་སྔོན་ནས་ཀྱང་། སྔར་་་་
སྲོག་དྷུ་ཏཱིར་བསྡུས་པའི་ཐབས་གང་གོམས་ཆ་ཆེ་བ་གཅིག་ཡང་དང་ཡང་དུ་སྦྱངས་
ལ། སྟོང་པ་གཅིག་འདྲེན་པ་དང༌། . དེའི་མཐར་ལྷ་སྐུར་ལྡང་ལུགས་ཁྱད་པར་་་
ཅན་དང༌། གཉིད་ཀྱི་སྟོང་པ་རྣམས་འཛིན་པ་དང་། རྨི་ལམ་གྱི་སྒྱུ་ལུས་སུ་ལྡང་
• 537 ，



ལུགས་ཁྱད་པར་ཅད་རྣམས་བྱ་ཞིང་། སྔར་བཞིན་ཕན་པ་དྲག་པོ་ཡང་ཡང་་་་་་
བཏང་སྟེ། འདི་ནི་སྔ་མོ་ནས་མང་པོ་སྦྱང་དགོས་སོ། །འཆི་བ་འོད་གསལ་གྱི་་་་
དུས་འདི་ནི། སྣང་བ་གསུམ་རིམ་གྱིས་ཐིམ་ནས་རླུང་རྣམས་སྙིང་གའི་མི་ཤིགས་་
པ་ལ་ཐིམ་པ་དང་། སྤྱི་བོའི་ཐིག་ལེ་དཀར་པོ་མར་ལ་བབས། ལྟེ་བའི་དམར་པོ་
ཡར་འོང་སྟེ། སྙིང་གར་འདུ་འཕྲོ་བྱས་པའི་སྐབས་ཡིན་ནོ། །བཞིའི་འཆི་བའི་་་་
འོད་གསལ་ནི། མའི་འོད་གསལ་ཡིན་པས། འོད་གསལ་མ་བུ་གཉིས་བསྲེ་ཐུབ་་
པ་ལ། ད་ལྟ་སད་དུས་སུ་སྲོག་དབུ་མར་ཞུགས་གནས་ཐིམ་གསུམ་བྱས་པ་ལས།
སྟོང་པ་བཞི་དང་ཁྱད་པར་དུ་ཐམས་ཅད་སྟོང་པ་ལ་གོམས་པ་དང་། གཉིད་དུས་
སུ་གཉིད་ཇི་ལྟར་འཐུག་ཀྱང་འོད་གསལ་དང་བསྲེ་ཐུབ་ན། རང་སྟོབས་ཀྱིས་ད་་
བཟོད་འཆི་བའི་འོད་གསལ་མ་བུ་བསྲེ་ནུས། འཆི་བའི་འོད་གསལ་དེར་ངོ་ཤེས་་
ནས་བསྲེ་ནུས་ན། དེའི་ཕྱི་ལོགས་སུ་བར་དོ་འཆར་བ་ངོ་ཤེས་པས། བར་དོ་ཟིན་
པའི་ཐབས་དམ་པ་ནི། འཆི་བའི་འོད་གསལ་ངོས་ཟིན་ནས་བསྲེ་ནུས་པ་ཡིན་གྱི་
དེ་ལས་གཞན་ན་མེད་དོ།
གཉིས་པ་འོད་གསལ་སྒོམ་པའི་ཚུལ་ལ་གཉིས། སད་དུས་འོད་གསལ་ལ་་་་་
སྒོམ་ཚུལ་དང་། གཉིད་དུས་འོད་གསལ་སྒོམ་ཚུལ་ལོ། །
དང་པོ་ནི་སྤྱིར་འོད་གསལ་འདི་ལ་གཉིས་ལས། ཐུན་མོང་གི་འོད་གསལ་ནི།
བཞིའི་ཆོས་ཉིད་རྟག་ཆད་ཀྱི་མཐའ་དང་བྲལ་བ་ནི་ཡུལ་གྱི་འོད་གསལ་ལོ། དེ་ནི་
ཐེག་པ་ཆེ་ཆུང་གཉིས། སྔགས་དང་ཕར་ཕྱིན་གཉིས་དང་། རྒྱུད་སྡེ་འོག་མ་་་་་
གསུམ་དང་། བླ་མེད་གཉིས་ཀའི་ཐུན་མོང་བ་དང་། ཕྱི་དོན་གྱི་འོད་གསལ་ཞེས་
ཀྱང་བྱའོ། ཐུན་མོང་པ་མིན་པའི་ཡུལ་གྱི་འོད་གསལ་དེ་ཁོ་ན་ཉིད་ལ་ཁྱད་པར་་་
མེད་ཀྱང་། ཡུལ་ཅན་ལྷན་སྐྱེས་ཀྱི་བདེ་བ་ཆེན་པོ་དེ་རྟོགས་པ་ནི་རྣལ་འབྱོར་བླ་་
མེད་ཀྱི་ཁྱད་ཆོས་ཡིན་པས་ཐུན་མོང་མ་ཡིན་པ་ཞེས་བྱའོ། འདི་ཡང་གཙོ་བོ་ནི།
538 ，



རླུང་དབུ་མར་ཞུགས་གནས་ཐིམ་གསུམ་བྱས་པ་ལས་བྱུང་བའི་ལྷན་སྐྱེས་ཀྱི་རྫོགས་
རིམ་པའི་བདེ་བ་དགོས་སོ། དེ་ན་ཁམས་བྱང་ཆུབ་ཀྱི་སེམས་ཞུ་བ་ལས་བྱུང་བ་མ་
ཡིན་པར། དྲན་ཤེས་ཀྱི་སེམས་བྱིང་རྒོད་དང་བྲལ་བའི་མི་རྟོགས་ཙམ་རྐྱང་པས།
རླུང་ཅུང་ཟད་ལས་སུ་རུང་བ་ལས་སྐྱེས་པའི་བདེ་གསལ་མི་རྟོགས་པ་ཞེས་ཟེར་་་་་
བའི་བདེ་བ་ཡང་མ་ཡིན་ལ། ཞུ་བདེ་ཡིན་ཀྱང་བསྐྱེད་རིམ་ལ་སོགས་པའི་སྐབས་
སུ་སྲོག་དྷུ་ཏིར་ཞུགས་པ་སོགས་ལ་སྐྱེས་པའི་ཞུ་བདེའང་མིན་པས། བདེ་བའི་་་་
ཁྱད་པར་ཞིབ་ཏུ་དགོས་སོ། དེ་ཡང་སྔར་གཏུམ་མོའི་སྐབས་སུ་བཤད་པ་བཞིན་དུ།
རྫོགས་རིམ་པའི་ལྷན་སྐྱེས་ཀྱི་བདེ་ཆེན་དེ་ཁོ་ན་ཉིད་ལེགས་པར་གཏན་ལ་འབེབས་
མི་ལྟ་བ་དང་སྦྱར་བའི་བདེ་སྟོང་དབྱེར་མེད་ཀྱི་ཡེ་ཤེས་ལ་འོད་གསལ་དུ་བཞག་་་་
པའི་ལམ་གྱི་འོད་གསལ་ནི། སྒྱུ་ལུས་ཀྱི་རྫོགས་རིམ་སྔོན་དུ་སྐྱེ་དགོས་ཞིང་། དེ་
ལ་གོམས་པ་མང་དུ་བྱས་པ་ལ་བརྟེན་ནས། སྒྱུ་མའི་སྐུ་འགྲུབ་དགོས་པས། འདིར་
འོད་གསལ་སྔ་མ་ལས་ཁྱད་པར་དུ་གྱུར་པ་གཅིག་སྦྱང་དགོས་སོ། དེ་ཡང་སྒྱུ་མའི་
ལུས་དངོས་སམ་རྗེས་སུ་མཐུན་པའི་རྟེན་གཅིག་ལ་བརྟེན་ནས་འོད་གསལ་དུ་་་་་་
འཇུག་པ་ཡིན་ནོ། །འོད་གསལ་དུ་འཇུག་པའི་སྡུད་རིམ་ནི། རང་ཡི་དམ་ཡབ་་་
ཡུམ་དུ་གསལ་བའི་སྙིངགར་ཆོས་ཀྱི་འཁོར་ལོའི་དབུས་ཀྱི་དྷཱུ་ཏཱིའི་ནང་དུ་ཉི་གདན་
ལ་ཧཱུཾ་ཡིག་སྔོན་པོ་གཅིག་བསྒོམ། དེ་ལས་འོད་ཟེར་འཕྲོས་པས། སྣོད་ཐམས་་་་་
ཅད་སྦྱངས་ཏེ་འོད་གསལ་དུ་བཞུས་པའི་སྣོད་ཞུ་བ། བཅུད་ཀྱི་སེམས་ཅན་ལ་བསྡུ།
དེ་ནས་བཅུད་བཞུས་པ་དང་ཡུམ་གྱི་རང་ལྷར་གསལ་བ་ལ་བསྡུ། རང་གི་སྤྱི་བོ་་་
ནས་ཡས་ཞུས། རྐང་མཐིལ་ནས་མས་ཞུ་བ་གཉིས། ཉི་གདན་གྱི་སྙིང་གའི་ཧཱུྃ་
ཡིག་ལ་བསྡུ། དེ་ཧཱུྃ་གི་ཞབས་ཀྱུ་ཨུ་ཡིག་ཧ་ལ་བསྡུ། ཧ་རང་གི་མགོ་བོ་ལ་བསྡུ།
དེ་ཟླ་ཚེས་ལ་བསྡུ། དེ་ཐིག་ལེ་ལ་བསྡུ། དེ་ནཱ་ད་གྱེན་དུ་ཕྱོགས་པ་ལ་བསྡུ། དེ་
ཡང་སྙིང་གའི་དྷཱུ་ཏཱིའི་ནང་དུ་བསྡུས་པར་མོས་ནས། གནས་དེ་ཉིད་དུ་དམིགས་་
539 •



པ་བརྟན་པར་བཟུང་ན། རོ་རྐྱང་གི་རླུང་སྙིང་གའི་དབུ་མའི་ནང་དུ་ཞུགས་་་་་
གནས་ཐིམ་གསུམ་བྱས་པ་ལས། སྟོང་པ་བཞི་རིམ་པས་ལམ་གྱི་འོད་གསལ་ཕུལ་
དུ་བྱུང་བ་འཆར་ལ། དེ་ཤར་བ་ན་བ་དེ་བ་ཆེན་པོའི་སེམས་དེ་ཉིད་ལྟ་ཐོག་ཏུ་་་
གཡོ་མེད་དུ་བཟུང་བར་བྱའོ། ། །
གཉིས་པ་གཉིད་དུས་ཀྱི་འོད་གསལ་སྒོམ་ཚུལ་ནི། གཉིད་ཀྱི་འོད་གསལ་་་
རླུང་སྟོབས་ཀྱིས་ཟིན་པ་ཡིན། གཉིད་དུ་འགྲོ་ཁར་སྙིང་གའི་ཧཱུྃ་ཡིག་ལ་སེམས་་་
གཏད་ནས་བསྒོམ་པས། རླུང་སྙིང་གའི་ཧཱུྃ་ཡིག་ལ་ཐིམ་ནས་སྟོང་པ་བཞིའི་ཐ་མ་
འོད་གསལ་ཤར་ནས། བདེ་སྟོང་སྦྱར་ཏེ་བསྒོམ་པ་ལ་གཉིད་ཀྱི་འོད་གསལ་འཛིན་
པ་ཞེས་ཟེར་ལ། དེའི་ཕྱི་ལོགས་སུ་རྨི་ལམ་འཆར་བ་ཤེས་ནས་རྨི་ལམ་གྱི་དགེ་སྦྱོར་
སྐྱོང་བས། རྨི་ལམ་འཛིན་པའི་ཐབས་དམ་པ་ཡང་དེ་ཡིན་ནོ། དེ་ཡང་བླ་མ་་་་་
རྣམས་ཀྱི་མན་ངག་ལྟར་གཉིད་ཀྱི་འོད་གསལ་འཛིན་ཚུལ་བཤད་ན། ཉིན་མོ་དང་
མཚན་མོའི་ཆ་ལའང་དཀོན་མཆོག་ལ་མཆོད་པ་ཕུལ། ཆོས་སྐྱོང་ལ་གཏོར་མ་་་་་
གཏང་ལ། གཉིད་ཀྱི་འོད་གསལ་ཟིན་པ་དང་། དེའི་འགལ་རྐྱེན་ཞི་བའི་འཕྲིན་
ལས་བཅོལ། རང་ལྷར་བསྒོམ་པ་དང་། བླ་མའི་རྣལ་འབྱོར་བསྒོམ་ལ་གཉིད་ཀྱི་
འོད་གསལ་ཟིན་པའི་གསོལ་བ་དྲག་པོ་མང་དུ་གདབ། གཉིད་བྱུང་བ་ན་རྨི་ལམ་
དུ་མ་ཤོར་བས་གཉིད་ཀྱིས་སྟོང་པ་རྣམས་ཟིན་པར་བྱའོ་སྙམ་དུ་ཕན་པ་མང་དུ་་་
བཏང་ངོ༌། །དེ་ནས་ཉལ་བ་ན་མགོ་བྱང་། རྒྱབ་ཤར། རྐང་པ་ལྷོར་ལྟ་བ་དང་།
རྐང་པ་གཡས་པའི་སྟེང་དུ་གཡོན་པ་བརྩེགས་ཏེ། གཞོགས་གཡས་འོག་ཏུ་་་་་
འབེབས་པ་སེང་གེའི་ཉལ་སྟབས་བྱའོ། །རང་ཡི་དམ་དུ་གསལ་བའི་སྙིང་གར་་་་་
པདྨ་འདབ་བཞི་པ་སྔོན་པོ་གཅིག་བསྒོམ། དེའི་ལྟེ་བའི་བར་རྩ་དབུ་མའི་ནང་དུ་ .
ཧཱུྃ་སྔོན་པོ་གཅིག་བསམ། འདིའི་འདབ་མ་ལ་ཨ་ནུ་ཏ་ར་འགོད་པ་དང་། མི་
དགོས་པའི་ལུགས་གཉིས་སྣང་བ་ལས། ཨ་ནུ་ཏ་ར་འགོད་པ་ལ་འགངས་ཆེ་རྒྱུ་་་
• 5 10 ，



མེད་པས། མེད་ཀྱང་ཆོག་གོ །
གཉིས་པ་ལམ་གྱི་ཡན་ལག་འཕོ་བ་དང་གྲོང་འཇུག་ལ་གཉིས། གོང་དུ་འཕོ་
བ་དང་འགྲོ་དུ་འཇུག་པའོ། །
དང་པོ་ནི། རྣམ་ཤེས་གོང་དུ་འཕོ་བའི་གདམས་ངག་དའི་ནི། རྣལ་འབྱོར་
གྱི་རྒྱུད་ཀྱི་ཁྱད་ཆོས་ཆེན་པོ་གཅིག་ཡིན་ལ། འདི་ཡང་བདེ་དགྱེས་གཉིས་ཀའི་་་་
ཐུན་མོང་ཀྱི་བཤད་རྒྱུད་སམ་བྷུ་ཊི་དང་། བདེ་མཆོག་ཐུན་མོང་མིན་པའི་བཤད་
རྒྱུད་རྡོ་རྗེ་མཁའ་འགྲོ་དང་། བདེ་མཆོག་སྡོམ་འབྱུང་གཉིས་དང་། རྡོ་རྗེ་གདན་
བཞིའི་རྩ་རྒྱུད་གཉིས་དང་། རྗེ་བཙུན་འཇམ་དཔལ་གྱི་ཞལ་གྱིས་ལ་སོགས་པ་་་་
ནས་གསུངས། དེའི་ཕྱིར་འཕོ་བའི་གདམས་ངག་ལེགས་པར་ཤེས་པར་འདོད་ན།
རྒྱུད་སྡེ་དེ་རྣམས་དང་དེ་རྣམས་ཀྱི་འགྲེལ་པ་ཁྱད་པར་ཅན་རྣམས་གུང་ལེགས་པར་
བསྒྲིགས་ནས། གནད་རྣམས་ལེགས་པར་ཤེས་དགོས་པ་ཡོད་དོ། །ལམ་འདིའི་་་
ཕན་ཡོན་ནི། རྡོ་རྗེ་མཁའ་འགྲོ་ལས། ཉིན་རེ་གཅིག་གཉིས་གསོད་པ་དང་། །
མཚམས་མེད་ལྔ་ནི་བྱེད་པ་དང་། །རྐུ་འཕྲོག་འདོད་ལ་སྤྱོད་པ་ཡང་། །ལམ་འདི་
ཡི་ནི་དག་འགྱུར་ཏེ། །སྡིག་པས་གོས་པར་མི་འགྱུར་ཞིང་། །སྲིད་པའི་སྐྱོན་ལས་
རིང་དུ་གྲོལ། །ཞེས་གསུངས་པས་དོན་ཆེ་བས་འདི་ལ་འབད་དགོས་སོ། །འཕོ་་་
བས་ལས་ལ་སྦྱར་བའི་དུས་ཀྱང་། རྡོ་རྗེ་མཁའ་འགྲོ་ལས། དུས་ལ་བབས་ན་འཕོ་
བྱ་སྟེ། །དུས་མིན་ལྷ་རྣམས་གསོད་པར་འགྱུར། །ལྷ་རྣམས་བསད་པ་ཙམ་གྱིས་ནི།
དམྱལ་བར་ངེས་པར་སྲེག་པར་འགྱུར། །དེ་བས་འཆི་བའི་མཚན་མ་ནི། །མཁས་
པས་འབད་དེ་ཤེས་པར་བྱ། །ཞེས་དང་། གདན་བཞི་དང་། ཁ་སྦྱོར་ལས་ཀྱང་
དེ་བཞིན་དུ་གསུངས་པས་དུས་མ་ཡིན་པར་འཕོ་ན། རང་ཉིད་ལྷར་གསལ་བའི་་
ལྷ་གསད་པས། སྔགས་སྡོམ་ཡོད་ན་རྩ་ལྟུང་བརྒྱད་པ་འབྱུང་པས་དམྱལ་བར་འགྲོ་
བའི་ཉེས་དམིགས་ཆེ་བར་གསུངས་པས་ཤེས་དགོས་སོ། །དུས་ཤེས་པ་ལ་འཆི་་་་
• 54] •



ལྟས་ལ་མཁས་པས། འབད་པ་ཆེན་པོས་འཆི་ལྟས་ཤེས་པར་བྱ་བ་གསུངས་པས།
རང་ལ་འཆི་ལྟས་མཐོང་བ་དང་། དེ་ཡང་འཆི་བླུ་བྱས་པས་མི་ལྟོགས་པའི་རྟག་་་
མཐོང་ན་འཕོ་བ་བྱ་བའི་དུས་སོ། དེ་ཡང་བདེན་བཞིའི་འབྲེལ་བར། ཟླ་བ་དྲུག་
གི་སྔོན་དུ་བྱ་བར་སྭ་བྷ་དྲས་བཤད་དེ། འཆི་ལྟས་ཀྱི་ཚིག་ལེགས་པར་ངེས་པ་གལ་
ཆེའོ། གཞན་ཡང་ནད་རིམས་ལ་སོགས་པ་མ་ཕོག་པར་འཕོ་བ་སྦྱོང་བ་མཆོག་་་་
ཡིན་ནོ། །ཞེས་གསུངས་པས་ནད་མ་ཕོག་པའི་སྔོན་དུ་བྱ་དགོས་སོ། །ནད་ཀྱིས་་
བཏབ་ན་ནི། སྔར་གོམས་པ་ཡིན་ཀྱང་དེ་བཞིན་དུ་འཕོ་མི་ནུས་པར་གསུངས་སོ།།
དེ་ཡང་འཆི་ལྟས་བརྟག་པ་ལ། ཕྱིའི་འཆི་ལྟས་དང་། ནང་གི་འཆི་ལྟས་་་་་་
གཉིས། དེ་ཟློག་པའི་འཆི་བླུ་ལ་ཡང་། ཕྱིའི་འཆི་བླུ་དང་ནང་གི་འཆི་བླུ་གཉིས་་
ཡོད་པ་རྣམས་ནི་འཕོ་ཁྲིད་ཆེན་མོ་སོགས་ལས་ཤེས་པར་བྱའོ། །འདིར་ནི་མདོར་
བསྡུས་གཅིག་སྟོན་པ་ཡིན་པས། ངེས་པའི་འཆི་ལྟས་ཀྱིས་ཟིན་ན། ཟློག་ཐབས་
གཉིས་ཀྱིས་ཟློག་པར་མ་མཐོང་། ནད་ཀྱིས་མ་ཐེབས་པའི་ཟླ་བ་དྲུག་གི་གོང་ནས་
སྦྱོང་བ་ཡིན་པས། དེ་ཡང་ཁ་སྦྱོར་ལས་བཤད་པའི་རྡོ་རྗེ་མཁའ་འགྲོ་མར་བསྒོམ་
པའམ། ཡང་ན་རང་གི་ཡི་དམ་གང་ཡིན་དུ་བསྒོམ་པའི་རྩ་རོ་རྐྱང་དབུ་མ་གསུམ་
དང་རྩ་འཁོར་རྣམས་གསལ་བཏབ། ལུས་ནད་ལེགས་པར་བཅོས། སྙིང་གའི་རྩ་
འཁོར་ཁ་ཐུར་ལ་བསྟན་པའི་ནང་དུ་རླུང་གི་དཀྱིལ་འཁོར་ཟླུམ་པོ། དེའི་དབུས་་་
སུ་རང་གི་རྣམ་ཤེས་ཀྱི་ངོ་བོ་ཧཱུྃ་ཡིག་དཀར་པོ་མགོ་ཐུར་དུ་ལྟ་བ་དེ། ཡི་གེ་གཞི་ཁ་
མདོག་སྔོན་པོ། སྒོ་དགུ་ཡི་གེས་འགོག་པ་དང་། ཕྲག་པ་དང་སྙིང་གར་གོ་ཆའི་
ཡི་གེ་འགོད་པར་བྱེད་ན། འཕོ་ཁྲིད་ཆེན་མོར་བཤད་པ་བཞིན་བྱེད་ལ། བསྡུ་ན་
སྙིང་གའི་ཧཱུྃ་ལས་འོད་ཟེར་དཀར་པོ་འཕྲོས། ལུས་ཀྱི་སྒོ་དགུ་བཀག་པར་བསྒོམ།
དེ་རྗེས་ལྟེ་བའི་རྩ་འཁོར་གྱི་དབུས་ན། ཨ་ཐུང་ཡོད་པ་དེ་ལས་འོད་ཟེར་ལྕགས་ཀྱུ་
ལྟ་བུ་འཕྲོས། ལུས་ཀྱི་སྒོ་དགུ་དང་གནས་ཉི་ཤུ་བཞིའི་རླུང་རྣམས་བཀུག་སྟེ། སྣ་
• 542 •



བུག་གི་སྒོ་ནས་ཞུགས། དབུ་མའི་ནང་ན་མར་ཞུགས། ་རྩ་འཁོར་གྱི་དབུས་ན་་་
མར་བརྒྱུད་སོང་བར་བསམ་ནས། མཆིལ་མ་གཅིག་མིད་ནས་མནན་ཏེ། ལྟེ་བའི་
རྩ་འཁོར་དབུས་སུ་བཟུང་། དེའི་རྗེས་སུ་འོག་སྒོའི་འབྱེད་ཆིངས་དམ་པར་བྱས་ཏེ།
འོག་རླུང་དབུ་མ་ན་ཡར་འཐེན་ལ་ལྟེ་བའི་རྩ་འཁོར་གྱི་དབུས་སུ་ཁ་སྦྱར་ལ་བུམ་པ་
ཅན་བཟུང་། དེ་བྱང་བ་ན། གསང་གནས་ཀྱི་གཙོ་བོར་གྱི་དབུས་ན་རླུང་གི་་་་་
དཀྱིལ་འཁོར་བསྒོམ་ནས། དེའི་སྟེང་དུ་སྔར་ལྟར་བྱས་ནས་རླུང་བུམ་པ་ཅན་་་་་
བཟུང་། དེའི་སྟོབས་ཀྱིས་གསང་གནས་ནས་རླུང་གཡོས། ལྟེ་བའི་གཏུམ་མོའི་ཨ་
ཐུང་ལ་ཕོག དྲོད་འབར། ཡར་དབུ་མའི་ནང་ན་ཡར་སོང་། སྙིང་གའི་རྩ་་་་
འཁོར་ཡི་གེ་དང་བཅས་པ་ཡར་འཕུལ་བས། རྩ་འཁོར་ཡི་གེ་དང་བཅས་པ་ཁ་་་
གྱེན་དུ་ལོག་སྟེ། སྤྱི་བོའི་བར་དུ་སོང་ནས་ཧཾ་ཡིག་ལ་ཡི་གེ་རེག ཡང་རླུང་ནང་་
དུ་འཇུག་པ་དང་། ཡང་ཡི་གེ་རྩ་འཁོར་དང་བཅས་པ་མར་ལོག་སྟེ། སྔར་ལྟར་་
རྩ་འཁོར་སོགས་ཁ་ཐུར་དུ་བལྟས་ཏེ་གནས། དེ་ལྟར་ཟླ་བ་དྲུག་ལ་སོགས་པའི་་་་
བར་དུ་སྦྱངས་ནས། ལས་སྦྱོར་དང་དངོས་གཞི་ལ་བབས་པའི་ཚེ། རྟེན་དང་་་་
མཆོད་སོགས་ལེགས་པར་བཀྲམ། མཆོད་པ་བཤམས། བླ་མ་སོགས་ཡོད་ན་་་་་
དབང་བསྐུར་ཞུ། མེད་ན་བདག་འཇུག་ལེན་པ་སོགས་བྱས་ནས། སྡོམ་པ་གསོ་་
བ་དང་བཤགས་སྡོམ་སོགས་བྱས་ནས། བདག་པོའི་དངོས་པོ་ཐམས་ཅད་་་་་་
འཕངས་པ་མེད་པར་དགེ་འདུན་སོགས་ལ་བསྔོས་ཏེ། གང་ལ་ཡང་ཆགས་པ་མེད་
པར་བྱ་ཞིང་། འཆི་བ་ལ་ཡང་ཕ་ཁྱིམ་དུ་བུ་འགྲོ་བ་ལྟར་འཚེར་བ་མེད་པར་་་་་
དགའ་བ་དང་སྤྲོ་བ་བྱས་ཏེ། སྔར་ལྟར་ལུས་གནས་བཅས་ཏེ་གསང་གནས་ཀྱི་་་་
བུམ་པ་ཅན་བསྒོམ་པ་ནས། སྙིང་གའི་རྩ་འཁོར་སོགས་གྱེན་དུ་ཟློག་པའི་བར་་་་་
སྔར་ལྟར་བྱས་ལ། རང་གི་རྣམ་ཤེས་ཧཱུྃ་ཡིག་ལ་ཐིམ་པར་བསྒོམ། དེ་ནས་ཡར་་་
མགྲིན་པའི་བར་དུ་སླེབས་ནས། ཧི་ཀ་ཉི་ཤུ་རྩ་གཅིག་བརྗོད་པའི་བར་ལ་ཡར་་་་་
， 513 •



དྲངས་ཏེ། སྤྱི་བོའི་ཚངས་བུག་ཁ་གདངས་ཡོད་པའི་ཁྲུ་གང་ཙམ་གྱི་སྟེང་ན་བླ་མ་
དང་ཡི་དམ་ཐ་མི་དད་ཀྱི་ཐུགས་ཀར་འཕོ་བར་བྱའོ།
གཉིས་པ་གྲོང་འཇུག་ལ། གྲོང་འཇུག་བྱེད་པའི་དགོས་པ་ནི། རིགས་་་་་
དམའ་བས་གཞན་དོན་མི་འགྲུབ་པས། རིགས་མཐོ་བའི་རྟེན་འཛིན་པ་དང་།
ནད་བུ་ཅན་གྱིས་རང་གཞན་གྱི་དོན་མི་འགྲུབ་པ་མཐོང་ནས། ནད་མེད་པའི་་་་
ལུས་རྟེན་འཛིན་པ་དང་། ན་སོ་རྒས་པས་གཞོན་པའི་ལུས་རྟེན་འཛིན་པ་སོགས་
ཀྱི་དོན་དུ་གྲོང་འཇུག་བྱེད་དོ། །ཇི་ལྟར་བྱེད་པའི་ཚུལ་འདི་པའི་བླ་མ་རྣམས།
གསུམ་དུ་བྱེད་པའི་དང་པོ་སྦྱང་བ་ནི། རླུང་སེམས་གཉིས་ལ་དབང་ཐོབ། ཚེ་་་
འདིར་གཞན་དོན་མི་འགྲུབ་པ་མཐོང་ཞིང་སེམས་ཅན་ལ་སྙིང་རྗེ་ཚད་མེད་དང་་་་
ལྡན་པས་མན་ངག་ཉམས་སུ་བླང་བར་བྱ་སྟེ། ཤིན་ཏུ་དབེན་པའི་གནས་སུ་་་་་
གཡོག་དང་བཅས་ཏེ་བྱ་བྱེད་ཀྱི་གཡེང་བ་སྤངས་ཏེ། ཡི་དམ་དང་། རྟེན་བཀྲམ།
མཆོད་པ་བཤམས། མཚམས་དམ་པར་བཅད། རང་གི་མདུན་དུ་ཚོན་རྩི་ནག་པོ་
བྱུགས་པའི་མཎྜལ་སྟེགས་བུ་བྱས། དེའི་དབུས་སུ་ཐོད་པའི་མཐིལ་དུ་རྡོ་རྒྱུས་ཀྱི་་
ཧཱུྃ་ཡིག་གསལ་བར་བྲིས་ལ། རང་ཡི་དམ་གྱི་ལྷར་གསལ་བ་ངང་ནས་ཡན་ལག་་་་
བདུན་པ་བྱ། རང་གི་སྙིང་གའི་ནང་དུ་ཡི་གེ་ཧཱུཾ་གསལ་བར་བསྒོམ་ལ། སྣ་བུག་་
གཡས་ནས་རླུང་བསྡུ་བའི་དུས་སུ་སྙིང་གའི་ཧཱུཾ་དེ་ཉིད་རླུང་ཕྱིར་བསྡུ་བ་དང༌།
བསྡོངས་ནས་སྣ་བུག་གཡས་ནས་ཐོན་ཏེ་ཐོད་པའི་ཧཱུཾ་ལ་ཐིམ་པར་བསམ་ཞིང་།
རླུང་ནང་དུ་མི་དྲང་བར་ཕྱིར་བཟུང་ངོ༌། མཐུན་པ་དང་མཉམ་དུ་དལ་བུས་་་་་
རྔུབས། ཡང་ཕྱིར་འགྲོ་དུས་སྔ་མ་ལྟར་བྱའོ། དེ་ལྟར་ཡང་ཡང་བསྒོམ་པས།
སྦྱོང་བའི་རྟགས་ཐོད་པ་འགུལ་བ་དང་། འཚེག་པ་དང་འཕར་བ་སོགས་འབྱུང་
ངོ༌། དེ་ནས་བསད་པ་ནི་མི་རོ་གསར་པ་སྙམ་ཞིང་། རྨ་འབྲས་སོགས་མེད་པའི་
རིགས་དང་། འབྲུམ་བུ་སོགས་ཀྱི་ཤི་བ་མ་ཡིན་པའམ། ཡང་ན་ཕུག་རོན་ལ་་་་་་
• $14 .



སོགས་པའི་རོ་གཙང་ཞིང་མ་ཉམས་པ་ཞིག་བཙལ་ལ། ཆུ་གཙང་མའི་འཁྲུས་བྱས་
པ་ཡིད་དུ་འོང་བའི་རྒྱན་བཏགས་ལ། མདུན་གྱི་མཎྜལ་སྟེང་དུ་སྐྱིལ་ཀྲུང་མ་ལུས་
ལེགས་པར་བཅོས་ལ་བཞག དེ་ནས་རང་དང་རོ་གཉིས་ཀའི་སྙིང་གར་རང་གི་་
སེམས་ཀྱི་རྟེན། ཡི་གེ་ཧཱུྃ་རེ་རེ་བསམ། རང་གི་སྙིང་གའི་ཧཱུཾ་དེ་རླུང་ཕྱིར་འགྲོ་བ་
དང་བསྡོངས་ནས་སྣ་བུག་གཡས་ནས་ཐོན་ཏེ། རོའི་སྣ་བུག་གཡོན་ནས་ཞུགས་་་
ནས་སྙིང་གའི་ཧཱུྃ་ལ་ཐིམ་པར་བསམ་མོ། དེ་ལྟར་ཡང་ཡང་བྱས་པས་རོའི་ལུས་ལ་
དབུགས་དང་དྲི་ལ་སོགས་པ་བྱུང་ན་སྦྱོང་བ་ཡིན་པས་ཉམས་འོག་ཏུ་ཚུད་དོ། །དེ་
ནས་ལས་ལ་སྦྱར་བ་ནི། མཚམས་བསྒྲལ་ནས་མི་རོ་གསར་པ་མཚན་ལྡན་སོགས་་
བཙལ་ལ། སྔར་གྱི་མཎྜལ་སྟེང་དུ་རང་ལ་ཁ་བསྟན་ནས་བཞག རྒྱན་གདགས་པ་
སོགས་བྱས་ལ། རང་ཡི་དམ་གྱི་ལྷར་གསལ་གདབ་ལ། ཐ་མལ་གྱི་ལུས་ཀྱི་ཞན་པ་
དོར་ནས། སྣང་སྲིད་ཀྱི་ཆོས་ཐམས་ཅད་སྒྱུ་མ་ལྟར་ཤེས་པར་བྱ་བ་ལ། ཐ་མལ་་
གྱི་འཁྲུལ་རྟོག་གི་བག་ཆགས་སྤངས་ནས་བླ་མ་ཆོས་སྐྱོང་ལ་གཏོར་མ་ཕུལ། བར་
ཆད་མི་འབྱུང་བའི་གསོལ་བ་གདབ། དེ་ནས་རང་དང་རོ་གཉིས་ཀ་ལྷར་གསལ་་
བའི་ཐུགས་ཀར་ཧཱུྃ་རེ་རེ་གསལ་གདབ། དེ་ནས་རོ་དང་རང་འདྲ་གཉིས་སྤྲོས།
རང་གི་སྙིང་གའི་ཧཱུྃ་དེ་སྣ་བུག་གཡས་པ་ནས་རླུང་ཕྱིར་འགྲོ་བ་དང་བསྡོངས་ནས།
རོའི་སྣ་བུག་གཡོན་ནས་ཞུགས་པར་བསམ་ཞིང༌། རླུང་སེམས་ལ་དྲག་ཏུ་གཏད་་་
དེ་དེ་ལྟར་བྱས་པས། རོའི་ལུས་ལ་དབུགས་ལ་སོགས་བྱུང་ན། ཡིད་དུ་འོང་བའི་
གྲོགས་ཀྱིས་འཕྲོད་པའི་ཟས་བྱིན་ནས། ཟླ་བ་ཕྱེད་ཙམ་བར་སྤ་བར་བྱ་ཞིང་། །
བརྟན་པ་ཐོབ་པའི་བར་དུ་ཕུང་པོ་རྙིང་པ་གཞན་དུ་སྦའོ། །དེ་ནས་ཕུང་པོ་རྙིང་་
པོ་ལ་དྲིན་ལན་བསླན་པའི་རོ་སྲེག་པ་དང་། ཚ་ཚ་གདབ་པ་སོགས་བྱས་ལ་ལུས་་
གསར་པ་དེ་ཉིད་ཀྱིས་སེམས་ཅན་གྱི་དོན་རྒྱ་ཆེན་པོ་བྱའོ། །ཞེས་བླ་མ་རྣམས་་་་་
འཆད་དོ། རྒྱུད་དང་འབྲེལ་བ་ཁུངས་ཐུབ་ཀྱི་ལུས་ཀྱི་དེ་འདྲ་མི་དགོས་པའི་གྲོང་
• 545.



དུ་འཇུག་པ་བཤད་དོ། །རང་གི་ལུས་ལས་རྣམ་ཤེས་བཏོན་ནས་གཞན་གྱི་གྲོང་དུ་
འཇུག་པ་འདི་ལ་འཕོ་བ་ལ་གསུངས་པ་ལྟར། ལྷ་གསོད་པ་དང་། མི་གསོད་པར་
འགྲོ་བའི་རྣམ་གཞག་མ་གསུངས་ཤིང་། འདི་དུས་ལ་བབས་ནས་འཆི་བ་ཡང་མ་
ཡིན་ལ། དུས་མིན་དུ་རང་གི་རང་གསད་པའི་ཉེས་དམིགས་གསུངས་པའང་འདི་
ལ་མི་སྣང་བས། ཕྱི་སྲིད་འཛིན་པ་མ་ཡིན་ནོ། །དེ་མ་ཡིན་པའི་རྒྱུ་མཚན་གྱིས་ཕ་
རོལ་གྱི་གྲོང་དུ་འཇུག་པ་དེ་ཡང་མངལ་སྐྱེས་སོགས་བཞི་པོ་གང་གི་ཡང་སྐྱེ་བའི་་་
ཚུལ་འཛིན་པ་མེད་པས། སྐྱེ་སྲིད་འཛིན་པའང་མ་ཡིན་ནོ། །དེའི་ཕྱིར་འདི་ནས་
རྣམ་ཤེས་འཐོན་ནས་ཕ་རོལ་གྱི་གྲོང་དུ་མ་ཞུགས་པའི་བར་ཡོད་ཀྱང་བར་སྲིད་པ་
མཚན་ཉིད་པའང་མེད་དོ། །དེས་ན་ལུས་སྔ་མ་ལ་བརྟེན་པའི་ཆོས་ཀྱི་དྲན་པ་ལ་་
སོགས་པ་སྔ་མ་མི་འདོར་བའི་རྒྱུ་མཚན་གྱིས་ཉམས་པའང་མེད་དོ། །འདི་འདྲ་
བའི་རྣམ་གཞག་རྣམས་ལེགས་པར་ཤེས་པ་ལ་ནི། དཔལ་འདུས་པའི་སྒྱུ་ལུས་ཀྱི་་
མན་ངག་རྣམས་ལེགས་པར་ཤེས་དགོས་པར་སྣང་ངོ༌། །
གཉིས་པ་ལམ་ལ་བོགས་འབྱིན་པའི་ཐབས་སྤྱོད་པ་ནི། ཚེ་འདིར་མཆོག་་་་
འགྲུབ་པ་ལ་སྤྱོད་པ་དགོས་ལ། འདི་ལའང་བསྐྱེད་རིམ་པའི་སྤྱོད་པ་དང་།
རྫོགས་རིམ་པའི་སྤྱོད་པ་གཉིས་དང༌། དེ་རེ་རེ་ལའང་སྤྲོས་བཅས་དང་། སྤྲོས་་་
མེད། ཤིན་ཏུ་སྤྲོས་མེད་ཀྱི་དཔྱོད་པ་གསུམ་བྱེད་པར་སྒྲོན་གསལ་ལས་གསུངས་སོ། །
དེ་ལ་སྤྱོད་པ་ཞེས་བྱ་བའི་དོན་ནི། རང་བཞིན་ཡོངས་སུ་ཤེས་པའི་སྒོ་ནས་འདོད་
ཡོན་སྤྱི་དང་། ཁྱད་པར་རིག་མའི་འདོད་ཡོན་ལ་སྤྱོད་པས། དེ་ཁོ་ན་ཉིད་ཀྱི་་་་
རྟོགས་པ་ཕུལ་ཕྱིན་དུ་འགྲོ་བ་གཅིག་གོ དེའི་ཕྱིར་ཤིན་ཏུ་སྤྲོས་མེད་ཀྱི་སྤྱོད་པ་ནི།
ཡེ་ཤེས་ཀྱི་ཕྱག་རྒྱའི་རིག་མའི་འདོད་ཡོན་ལ་ལོངས་སྤྱོད་པ་ཡིན་ཞིང་། སྤྱོད་པ་་་
གཞན་གཉིས་ནི། ལས་ཀྱི་ཕྱག་རྒྱའི་འདོད་ཡོན་ལ་ལོངས་སྤྱོད་དོ། །དེས་ཀྱང་གླུ་
གར་ལ་སོགས་པའི་བྱ་བའི་སྤྲོས་པ་ནི་ཤིན་ཏུ་རྒྱས་པ་དང་། དེ་བསྡུས་འབྲིང་དུ་་
• 546 •



གྱུར་པ་དང་། ཕྱིའི་བྱ་བའི་སྤྲོས་པ་ཀུན་བཞག་པའི་དབང་གིས་གསུམ་དུ་ཕྱེའོ། །
བྱེད་པའི་དུས་ནི་སྒྱུ་ལུས་འགྲུབ་པའི་མགོ་ཙམ་པའི་དུས་དང་། སྒྱུ་ལུས་གྲུབ་ནས་
འོད་གསལ་སྦྱོང་བའི་དུས་དང་། སློབ་པའི་ཟུང་འཇུག་ཐོབ་ནས་མི་སློབ་པའི་་་་
ཟུང་འཇུག་ཐོབ་པའི་ཕྱིར་དུ་བྱེད་པའི་དུས་གསུམ་མོ། །འདི་རྣམས་འདིར་སློབ་་་
པ་ནི། མན་ངག་གི་གནད་ཚང་བ་ལ་འདི་རྣམས་དགོས་སོ། །ཞེས་ཁ་སྐང་་་་་
དང་། དེ་དག་བག་ཆགས་བཞག་པའི་ཕྱིར་བྱས་ཀྱི། བརྒྱ་ཚར་ནི་ཚིག་མང་དུ་
དོགས་པས་མ་བྲིས་ཏེ། ཤེས་པར་འདོད་ན་འདུས་པའི་མན་ངག་ལས་བཙལ་བར་
བྱའོ། །
གསུམ་པ་འབྲས་བུ་མངོན་དུ་བྱེད་པའི་ཚུལ་ནི། སློབ་མའི་ཟུང་འཇུག་ཐོབ་
པ་ན། འོད་གསལ་བསྒོམ་པ་གཉིས་སྣང་འཁྲུལ་བའི་བག་ཆགས་སྦྱངས་ནས། །
ཆོས་སྐུ་མཐར་ཐུག་པ་མངོན་དུ་གྱུར་པའི་ཚེ། སློབ་མའི་ཟུང་འཇུག་སྒྱུ་མའི་སྐུ།
མི་སློབ་མའི་ཟུང་འཇུག་གི་སྐུར་གྱུར་ཞིང་། འཁོར་བ་ཇི་སྲིད་བར་སྐུ་དེ་ཉིད་ལས་
མི་གཡོ་བར་བཞུགས་སོ། །དེ་འདྲ་བའི་དག་པ་གཉིས་ལྡན་གྱི་ཡུལ་གྱི་འོད་གསལ་
ནི། འདུས་མ་བྱས་པའི་ཆོས་ཀྱི་སྐུ་དང༌། ཡུལ་ཅན་གྱི་འོད་གསལ་ནི། ཡེ་ཤེས་
ཀྱི་ཆོས་སྐུ་དང༌། བདེ་བ་ཆེན་པོའི་སྐུ་ཞེས་ཀྱང་བྱའོ། །དེའི་རྟེན་གཟུགས་ཀྱི་སྐུ་
རླུང་སེམས་ཙམ་ལས་གྲུབ་པ་ནི་ལོངས་སྐུ་ཡིན་ལ། སྐུ་དེ་གཉིས་ངོ་བོ་གཅིག་ལ་་་་
ལྡོག་པ་ཐ་དད་ཙམ་ཡིན་ཞིང་། གཟུགས་སྐུ་དེ་ལ་གཉིས་སུ་མེད་པའི་ཡེ་ཤེས་ཀྱི་
སྐུ་ཞེས་ལན་དུ་མར་གསུངས་པར་ཤེས་པར་བྱའོ། །རྒྱུད་སྡེ་མཐར་ཐུག་རྣམས་ཀྱི་
ཟབ་པའི་གནད། །མ་ལུས་ཕྱོགས་གཅིག་བསྡུས་པ་གདམས་པའི་མཛོད། །ལེགས་
བཤད་ཟབ་མོ་ནཱ་རོ་ཆོས་དྲུག་འདི། །ཚུལ་བཞིན་བཤད་ལ་དགེ་བ་གང་ཐོབ་པ། །
ནམ་ཡང་ལམ་བཟང་འདི་དང་འཕྲད་ཕྱིར་དང་། །འགྲོ་དྲུག་ཕ་མས་བྱང་ཆུབ་་་་
ཐོབ་ཕྱིར་དང་། །ཕན་བདེའི་གཏེར་ཆེན་རྒྱས་པའི་བསྟན་པ་ནི། །ཕྱོགས་དུས་་་
• 547 •



ཀུན་ཏུ་རྒྱས་པའི་ཕྱིར་དུ་བསྔོ། །དང་པོར་མ་བསླབ་བར་དུ་མ་སྦྱངས་པའི། །
ཟོལ་ཟོག་ཁྲིམས་དང་གཡོ་རྒྱུའི་བསླུ་བྲིད་ཀྱིས། །བླུན་པོའི་འཁོར་བསྡུས་ལོག་ལམ་
བཟླས་པ་ཡི། །ངན་སོང་སྒོ་འབྱེད་རྣམས་ལ་འདི་མི་མཁོ། །བློ་གྲོས་སྟོབས་རྒྱས་་་
དམ་པའི་མགོན་གྱིས་ཟིན། །ལེགས་བཤད་འཚོལ་ལ་རིང་པར་ཆས་པ་ཡིས། །
བརྩོན་འགྲུས་གྲོགས་ལྡན་བློ་གསལ་དོན་གཉེར་ནི། །ཐར་པའི་གྲོང་དུ་འཇུག་་་་་་
འདོད་དོན་དུ་བྱས། །ཐུབ་བསྟན་རྒྱལ་མཚན་བཟུང་ནས་ཐུབ་བསྟན་སྤེལ། །
ཐུབ་བསྟན་གཤིགས་ལ་ཐུབ་བསྟན་འཛིན་ནོ་ཞེས། །ཐུབ་བསྟན་མི་ཤེས་ཐུབ་་་་་
བསྟན་དགྲ་བོས་བསྔགས། །ཐུབ་བསྟན་གཤེད་རྣམས་ཐུབ་བསྟན་གནས་འདི་ལ། །
ད་ནི་བག་ཡོད་དྲན་ཤེས་མ་བརྟེན་ན། །བག་མེད་སྤྱོད་པས་བག་མེད་ངན་འགྲོ་ཡི། །
གཡང་སར་ལྷུང་ན་དེ་ལས་ཐར་པ་དཀའ། །དེ་ཕྱིར་ཁ་ལ་སྨྲ་བཅད་རྒྱ་ཡི་ཐོབ། །
འདི་ཡང་ཐུབ་པའི་བསྟན་པ་ཤིན་ཏུ་མཛེས། །དེ་ཡང་གདམས་ངག་ཟབ་མོ་ནཱ་རོ་
ཆོས་དྲུག་ཅེས་སྙན་པའི་བ་དན་ས་གསུམ་ན་གྲགས་པ་དེ། རྒྱུད་དང་གྲུབ་ཆེན་གྱི་
དགོངས་པ་ཇི་ལྟ་བ་བཞིན་དུ་སྙིགས་དུས་ཀྱི་ཐུབ་པ་ཆེན་པོ་བློ་བཟང་གྲགས་པའི་
དཔལ་གྱིས་ལེགས་པར་བཤད་པ་ལས། སླར་ཡང་བློ་གྲོས་ཀྱི་མཐུ་ཆུང་བ་བདག་་་
གིས་བདེ་བླག་ཏུ་རྟོགས་པའི་ཕྱིར། རྒྱས་པ་རྣམས་ཅུང་ཟད་བསྡུས། མི་གསལ་་
བ་རྣམས་གསལ་བར་བཏང་། ཅུང་ཟད་ཁ་བསྐང་དགོས་པ་ཁ་བསྐང་སྟེ་ལེགས་་
པར་བཤད་པ་འདི་ནི། རྒྱལ་བའི་ལེགས་བཤད་ཀྱི་བང་མཛོད་ལ་འདོད་དགུར་་་་
སྤྱོད་པའི་བློ་གྲོས་ཀྱི་མཐུ་དང་ལྡན་པ་སྤོང་བ་པོ། བཟང་པོ་བཀྲ་ཤིས་ཞེས་བྱ་བས་
སྦྱར་བའི་རབ་བྱེད་བརྒྱ་རྩ་རྩོམ་པར་དམ་བཅས་པ་ལས་རབ་བྱེད་ང་བརྒྱད་པའོ། །
ཡི་གེ་པ་ནི་ས་སྐྱ་པ་དགེ་སློང་བསོད་ནམས་དར་རྒྱས་ཀྱིས་སོ། །འདིའི་བརྒྱུད་པ་་
ནི་རྗེ་རིན་པོ་ཆེ་ཡན་རྗེའི་གསན་ཡིག་ལྟར་ཡིན་ལ། དེས་རྗེ་ཤེར་བཟང་པ་ལ།
དེས་ཆོས་འཕགས་འོད་པ་ལ། དེས་བདག་ལ་གནང་བའོ། །བཀྲིས།། །།
• 518 •



༄༅། །དཔལ་ཀྱི་རྡོ་རྗེའི་རྫོགས་རིམ་བཞུགས་སོ། །
༄༅། །ཟག་མེད་བདེ་ཆེན་སྙིང་རྗེ་ལ། །སྟོང་ཉིད་མཛེས་མས་རབ་འཁྱུད་པའི། །
སེམས་དཔའ་ཆེ་སྟེ་གར་མཁན་ལྟར། །སྣ་ཚོགས་གཟུགས་ཀྱི་སྐུར་བསྟན་ནས། །
གཉིས་མེད་དཔལ་ཀྱི་རྡོ་རྗེ་ལ། །ཡིད་རབ་དང་བས་བཏུད་ནས་ནི། །གོ་འཕང་་
མཆོག་དེར་བགྲོད་བྱེད་པའི། །ཐབས་མཆོག་རྒྱལ་པོའི་རྫོགས་རིམ་བཤད། ། །
དེ་ཡང་དཔལ་ཀྱི་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་པོ་བརྟག་པ་གཉིས་པའི་་་་
ལམ་སྲོལ་ལ། གྲུབ་ཆེན་འབིར་ཝ་པ་ནས་ནག་པོ་པ་དང༌། དེ་ནས་ས་ཆེན་ཀུན་
དགའ་སྙིང་པོའི་བར་སྙན་ནས་སྙན་དུ་བརྒྱུད་པའི་མན་ངག་ལུགས་ཞེས་གྲགས་པ་
དང༌། འབིར་ཝ་པ་ནས་རང་གི་དངོས་ཀྱི་སློབ་མ་རང་དང་རྟོགས་པ་མཉམ་པའི་
ཌོ་འབི་ཧེ་རུ་ཀ དེ་ནས་མི་ཐུབ་ཟླ་བ་ལ་བརྒྱུད་པ་ལ་ཌོ་འབི་ལུགས་ཞེས་གྲགས་་
པ་དང་། འབིར་ཝ་ནས་ལྷོ་ཕྱོགས་ནག་པོ་པ་དང༌། དེ་ནས་ཤན་ཏི་པ་སོགས་ལ་
བརྒྱུད་པ་ལ་ནག་པོ་ལུགས་སམ་འགྲེལ་པ་ལུགས་སུ་གྲགས་པ་དང༌། དཔལ་ཡན་
ལག་མེད་པའི་རྡོ་རྗེ་ནས་གྲུབ་ཆེན་མཚོ་སྐྱེས་རྡོ་རྗེ་ལ་བརྒྱུད་པ་ལ་མཚོ་སྐྱེས་ལུགས་
ཞེས་གྲགས་པ་རྣམས་ལ་ཀྱི་རྡོ་རྗེ་བཀའ་བབས་བཞི་ཞེས་བོད་ན་ཐ་སྙད་བྱེད་པ་་་་
རྣམས་དང༌། སམྦུ་ཊ་ནས་བཤད་པའི་ལྷ་བཙུན་མ་ལ་མཚོན་ཆ་ཅན་ཞེས་གྲགས་
པ་དང་། སྒྲུབ་བརྒྱུད་པ་རྣམས་ཀྱི་གཙུག་གི་རྒྱན་རྗེ་བཙུན་མར་པ་ལོ་ཙཱས། རྗེ་་
ནཱ་རོ་པ་ལ་བརྒྱུད་པ་ཟབ་མོ་བཞི་ལ་བརྟེན་པའི་གདམས་པ་བཞི་གསན་པ་ལས།
བརྟག་པ་གཉིས་པའི་མན་ངག་དང་བཤད་པའི་བཀའ་གཞུང་གི་རྔོག་སྟོན་ཆོས་་་
རྡོར་ལ་བབས་པ་ལས་བརྒྱུད་པ་རྣམས་ལ་ཀྱི་རྡོ་རྗེ་རྔོག་ལུགས་གྲགས་པ་སོགས་་་་
བོད་དུ་ཀྱི་རྡོ་རྗེའི་བཤད་སྲོལ་མི་འདྲ་བ་དུ་མ་བྱུང་བ་ལས། མར་ལུགས་པ་རྣམས་
ཀྱི་ཀྱི་རྡོ་རྗེའི་རྫོགས་རིམ་ནི། ནཱ་རོ་དང་། ནི་གུ་ཆོས་དྲུག་ཞེས་གྲགས་པ་གཉིས་
• 519,



སྤྱིར་བླ་མེད་ཀུན་དང༌། ཁྱད་པ་བདེ་ཀྱི་གཉིས་གཙོ་བོར་གྱུར་པའི་མན་ངག་ཡིན་
པ་འདི་ཉིད་མཆོག་ཏུ་མཛད་ཅིང་བླ་ན་མེད་པའི་ལམ་སྲོལ་ཡིན། མན་ངག་་་་
ལུགས་པ་རྣམས་ཀྱི་སྙན་བརྒྱུད་ཀྱི་རྡོ་རྗེའི་ཚིག་རྐང་ལ་བརྟེན་པའི་ལམ་འབྲས་བུ་་
བཅས་པའི་ཁྲིད་ཡིག་ཤིན་ཏུ་མང་བ་ཞིག་རྗེ་ས་སྐྱ་པ་ཡབ་སྲས་བརྒྱུད་པ་དང་་་་་་
བཅས་པ་རྣམས་ཀྱིས་མཛད་པ་འདི་ཉིད་ལས། རྔོ་འབི་བ་དང་མཚོ་སྐྱེས་སོགས་་
ནས་བརྒྱུད་པ་ལ་བོད་ཀྱིས་བྱས་པའི་ཁྲིད་ཡིག་སོགས་འདུག་པ་མ་མཐོང་ཞིང་མ་་
ཚོར་ལ། གྲུབ་ཆེན་རྣམས་ཀྱིས་ནི་ཕྱོགས་གཅིག་ཏུ་བསྒྲིགས་པའི་གཞུང་མི་འདུག་
ནའང་། རང་རང་གི་གཞུང་ལས་འཐོར་བའི་ཚུལ་གྱིས་གྲངས་ཚང་བར་བསྟན་པ་
ནི་ཡོད་དོ། །དེས་ན་ལུགས་དེ་རྣམས་ཀྱི་ནང་ནས་རྡོ་རྗེ་འཆང་དང་དབྱེར་མ་་་་་
མཆིས་པའི་རྗེ་བཙུན་ཙོང་ཁ་པ་ཡབ་སྲས་ནི་ཌོ་འབི་ལུགས་དང་། མཚོ་སྐྱེས་་་་་
ལུགས་གཉིས་ལ་ཐུགས་རྩིས་ཆེ་ཞིང་། དེའི་ནང་ནས་ཀྱང་མཚོ་སྐྱེས་ལུགས་ལ་་་་
གདམས་ངག་གི་མཐིལ་དུ་མཛད་པས། །འདིར་ཡང་དེ་དང་མཐུན་པའི་རྫོགས་་་
རིམ་གྱི་རྣམ་བཞག་བཤད་པར་བྱ་བ་ལ། ཤེས་བྱེད་ཀྱི་ཁུངས་དགོས་པ་དང་། །
གོང་རིམ་དང་། ཉམས་ལེན་གྱི་རིམ་པ་བཤད་པ་གསུམ། །
དང་པོ་ལ། རྩ་བའི་རྒྱུད་ཀྱི་བྷ་ག་ལ་བཞུགས་སོ་ཞེས་བྱ་བ་དང་། འདི་་་་་
སྐད་བདག་གིས་ཞེས་པ་དང་། རྩ་རྣམ་པ་གསུམ་ནི་གཙོ་བོ་སྟེ་ཞེས་པ་ནས། །
བདེ་བ་ཆེན་པོའི་འཁོར་ལོ་ལ་འདབ་མ་སུམ་ཅུ་རྩ་གཉིས་སོ། ཞེས་པའི་བར་དང༌།
སམྦུ་ཊ་ལས། ཨོཾ་ནི་པ་རུ་ཤེས་པར་བྱ། །ལས་ཀྱི་ཕྱག་རྒྱ་སྤྱན་མ་ཉིད། །བྱམས་
པ་ཆེན་པོ་ཐབས་ཆེན་མ། །སྣ་ཚོགས་གཟུགས་མ་སྣ་ཚོགས་བསྐྱེད། །ཆུ་སྐྱེས་་་་་
འདབ་མ་དྲུག་ཅུ་བཞིར། །སྤྲུལ་པ་འཁོར་ལོ་ཉིད་དུ་གནས། །ཞེས་སོགས་ཀྱིས་་་
གཏུམ་མོ་བསྒོམ་པའི་གཞི་རྩ་འཁོར་བཞི་བསྟན་ཅིང་། ལྟེ་བའི་གཏུམ་མོ་འབར་་
བ་ཡི། །ཞེས་སོགས་ཤོ་ལོ་ཀ་གཅིག་གིས་གཏུམ་མོ་འབར་ནས་སྤྱི་བོའི་ཧཾ་ཡིག་ལ་་་
• 550 •



བྱང་སེམས་འཛག་པ་སྟོན། སམྦུ་ཊའི་སྔགས་བཏུ་བའི་སྐབས་ཀྱི་ཡི་གེ་འགོད་པའི་
གཞི་པད་འདབ་དང་། བཀོད་པའི་ཡི་གེ་རྣམས་ཀྱིས་གཏུམ་མོ་བསྒོམ་པའི་སྐབས་
སུ་རྩ་འཁོར་གྱི་དབུས་དང་། རྩ་འདབ་སོ་སོ་ལ་ཡི་གེ་འགོད་པའི་གཏུམ་མོ་རྒྱས་
པ་སྒོམ་ཚུལ་སྟོན། སམྦི་ཊ་ལས། གྲུ་གསུམ་དག་པ་ཨེ་ཡི་དབྱིབས། །ཞེས་པ་ནས།
དེ་ལ་ཨ་ལི་ཀ་ལི་འདྲེས། །སྡེ་མཚན་བརྒྱད་ནི་རྣམ་པར་གནས། །ཞེས་པའི་བར་
དང༌། །དེ་རྣམས་དབུས་སུ་ཟེའུ་འབྲུ་དང་། །དམ་པའི་དབང་ཕྱུག་མ་ཡོད་དེ། །
སྡེ་མཚན་བརྒྱད་པོ་རྣམས་ཀྱིས་ནི། །ཡི་གེ་དམ་པ་ཡོངས་སུ་བསྐོར། །ཨ་ནི་ཡིག་
འབྲུ་ཀུན་གྱི་མཆོག །ཅེས་སོགས་གསུངས་པས་བསྟན་ཏོ། ཌ་འབི་ཧེ་རུ་ཀས་་་
བདུད་རྩི་འོད་ལས། རྣལ་འབྱོར་མ་ནི་བདག་མེད་མའི། །སྡོམ་པའི་དབྱེ་བ་་་་་
བཤད་པར་བྱ། །ལྟེ་བར་ཕྱག་རྒྱ་ཆེན་པོ་གནས། །ཞེས་པ་ནས། །དེ་ཕྱིར་ལུས་ལ་
རྩ་རྣམ་ཞེས་པའི་བར་གྱིས་ཀྱང་། །རྒྱུད་གཉིས་ཇི་ལྟ་བ་བཞིན་བཤད་དོ། གྲུབ་
ཆེན་མཚོ་སྐྱེས་ཀྱིས་ཀྱང་པད་མ་ཅན་ལས། ཕྱི་ནང་གསང་བ་དེ་བཞིན་ནང་། །
དེ་བཞིན་ཉིད་དོན་རྣམ་པ་བཞི། །དཀྱིལ་འཁོར་ལས་ཀྱི་ཕྱག་རྒྱ་དང་། །ལུས་་་་
དང་རང་བཞིན་མེད་རྣམས་སོ། །ཞེས་པའི་ལུས་ཀྱི་བྷ་ག་དང་དོན་དམ་པའི་བྷ་ག་
གཉིས་ཀྱིས་རྩ་འཁོར་དང་། དེ་ལ་ཡི་གེ་འགོད་པའི་གཏུམ་མོ་བསྒོམ་པ་བསྟན་་་་་
པས་རྩ་འཁོར་བཞི་ལ་ཡི་གེ་རྒྱས་བསྡུས་གང་རུང་བཀོད་པའི་གཏུམ་མོ་བསྒོམ་ཚུལ་
གཅིག་ཤེས་བྱེད་ཀྱི་ཁུངས་དེ་རྣམས་ཀྱིས་བསྟན་ཏོ། །རྩ་རྒྱུད་ཀྱི་ལེའུ་དང་པོར་ཟླ་
བ་ཉི་མ་དང་། ཨ་ལི་ཀ་ལི་དང་། ཞེས་པ་ནས། ཐུན་ཚོད་བཞི་སྟེ། ཞེས་པའི་
བར་དང༌། བརྟག་པ་དང་པོའི་ལེའུ་བཅུ་གཅིག་པ་ལས། རྡུབ་པ་ཡིས་ནི་དབང་
དུ་བྱེད། །དགང་བ་ཡི་ནི་དགུག་པ་ཉིད། །ཞི་བ་ཡིས་ནི་རེངས་པར་བྱེད། །ཅེས་
སོགས་དང་། །སམྦུ་ཊའི་ཨ་ལི་ཀ་ལི་གཉིས་ནི་སྔགས་དང་། ཡང་ན་དེ་ལས་གང་
བཏུས་པ། །ཞེས་པའི་བཏུ་བའི་སྐབས་ཀྱི་བཏུས་པའི་སྔགས། ཨོཾ་ཨཱཿཧཱུྃ་གི་ཡི་གེ་
་
• 55] •



གསུམ་གྱི་ངེས་དོན་དང་བཅས་པ་རྣམས་ཀྱིས་རླུང་ལྡང་འཇུག་གསུམ་གྱི་རྡོར་་་་་
བཟླས་བྱེད་པ་བསྟན། སམ་བྷོ་ཊའི་འཕོ་བའི་སྐབས་སུ་བུམ་པ་ཅན་བསྒོམ་པ་་་་
བསྟན་ཞིང་། ལེའུ་བཅུ་པའི་རླུང་དགང་བ་ལ་སོགས་པའི་རླུང་སྦྱོར་བཞི་བཤད་་
པས་ཀྱང་བུམ་པ་ཅན་བསྟན་པས་རྣལ་བྱོར་བཟླས་དང་བུམ་པ་ཅན་གྱི་རླུང་གཉིས་
དགོས་སོ། །རྩ་རྒྱུད་ལེའུ་དང་པོ་དེ་ཁོ་ན་ཉིད་གཞི་ནི་བདག་གི་དེ་ཁོ་ན་ཉིད་དང་
སྔགས་ཀྱི་དེ་ཁོ་ན་ཉིད་དང་། ལྷའི་དེ་ཁོ་ན་ཉིད་དང༌། ཡེ་ཤེས་ཀྱི་དེ་ཁོ་ན་ཉིད་
དང༌། ཞེས་པའི་ལྷའི་དེ་ཁོ་ན་ཉིད་དང་ཞེས་པ་དང་། བརྟག་པ་ཕྱི་མའི་ལེའུ་་་
གཉིས་པར། ཇི་ལྟར་སྒྱུ་མ་རྨི་ལམ་དང་། །ཇི་ལྟ་བར་མའི་སྲིད་ཡིན་པ། །ཞེས་་
སོགས་དང་། གུར་གྱི་ལེའུ་བཞི་པར། རང་ཡང་རང་བྱིན་རླབས་པ་ཡིས། །བྱིན་
གྱིས་བརླབ་པར་བྱ་བ་ཡིན། །ཞེས་དང༌། ཕྱི་ནས་སྒྱུ་མའི་རྣམ་པ་ལྟར། །རྨི་ལམ་
རྣམ་པ་སྐད་ཅིག་གྱུར། །ཁམས་གསུམ་རྒྱུ་དང་མི་རྒྱུ་བར། །ཞེས་སོགས་དང་།
ཧེ་རུ་ཀ་དངོས་བསོད་ནམས་མིན། །ནམ་པ་ལྔ་རྣམས་སྤངས་པ་ཡི། །བདག་ཉིད་
མགོན་པོ་ཧེ་རུ་ཀ། ཞེས་པ་དང་། །མེ་ལོང་གཟུགས་བརྙན་ཇི་བཞིན་དུ། །དེ་ཡི་
བདག་ཉིད་དུ་སྣང་བར། །ཧེ་རུ་ཀ་ཡི་དངོས་པོར་གསལ། །ཞེས་སོགས་ཀྱིས་སྒྱུ་
ལུས་བསྟན་པས་སྒྱུ་ལུས་དང་བདག་ཉིད་དེ་ཁོ་ན་ཉིད། ཞེས་སོགས། རྩ་རྒྱུད་ན་
བདེ་སྟོང་དབྱེར་མེད་ཀྱི་ཆོས་སྐུ་སྟོན་པ་ཤིན་ཏུ་མང་བའི་འོད་གསལ་དང་། ཡེ་་་
ཤེས་ཀྱི་དེ་ཁོ་ན་ཉིད་ཅེས་ཟུང་འཇུག་བསྟན་ཞིང་། གུར་དུ། སྟོན་པ་སུམ་ཅུ་རྩ་
གཉིས་མཚན། །མངའ་བདག་དཔེ་བྱད་བརྒྱད་ཅུར་ལྡན། །ཞེས་སོགས་ཀྱིས་ཟུང་
འཇུག་བསྟན་པ་ཟུང་འཇུག་དགོས་ལ། དེ་ན་སྒྱུ་ལུས། འོད་གསལ། ཟུང་འཇུག་
གི་རྫོགས་རིམ་གསུམ་མོ། །སྙིང་གར་ཡན་ལག་དྲུག་བསྒོམ་པ་ནི་རྩ་རྒྱུད་དུ་ཡང་།
དང་པོར་ནག་པོ་རབ་ཏུ་བསྒོམ། །ཞེས་པ་ནས། ཡན་ལག་དྲུག་བསྒོམ་རྣལ་་་་
འབྱོར་པས། །དགའ་བྲལ་མཐར་ཡང་དེ་བཞིན་ནོ། །ཞེས་པས་བསྟན་ཅིང་།
，552 •



གུར་ལས་ཀྱང་། བསྐྱེད་རིམ་ཀྱི་ཡན་ལག་དྲུག་རྫོགས་པའི་མཐར། དེ་ནས་ཡན་
ལག་དྲུག་བསྒོམ་སྟེ། རང་ཡང་རང་བྱིན་བརླབ་པ་ཡི། །ཞེས་སོགས་དང་། ཊོ་་
འབི་བས་ཀྱང་བདུད་རྩི་འོད་ལས། དང་པོར་ནག་པོ་བསྒོམ་པར་བྱ། །ཞེས་པ་་་
ནས། ཡན་ལག་དྲུག་བསྒོམས་རྣལ་འབྱོར་པས། །ཕྱི་ནས་ཁ་མདོག་རྣམ་པར་་་་་
སྤངས། ཞེས་པའི་བར་དང་། མི་ཐུབ་ཟླ་བས། ཡན་ལག་དྲུག་གི་བསྐྱོད་པ་ནི། །
དང་པོར་སྤྲིན་དང་འདྲ་བར་མཐོང་། །ཞེས་སོགས་དང༌། ཤན་ཏི་པས་ཀྱང་།
ཡན་ལག་དྲུག་གི་རྣལ་འབྱོར་གྱི་མཉམ་པ་ཉིད་བསྒོམ་པར་བྱས་ཏེ། ནག་པོ་་་་་
དམར་པོ་དེ་ནས་སེར། །ཞེས་པའི་ཕྱིར། སྒྲུབ་ཐབས་མཚོ་སྐྱེས་ཀྱི་འགྲེལ་པར་་་
ཡང་གོང་དུ་བཤད་པ་ལྟར་ཅིང་། ཛ་ལ་དྷ་རི་པས་དེ་བཞིན་བཤད། ཡན་ལག་་
མེད་པའི་རྡོ་རྗེ་བསྒོམ་ལུགས་གཞན་རྣམས་འདྲ་བ་ལ་ལྟེ་བ་རྩ་འཁོར་གྱི་དབུས་སུ་
བསྒོམ་པར་བཤད་དོ། །དེ་ན་སྙིང་གར་ཡན་ལག་དྲུག་བསྒོམ་པར་བྱེད་དགོས་སོ། །
གུར་གྱི་བཅུ་གཉིས་པ་ལས། དེ་ནས་བཅོམ་ལྡན་འདས་དཔའ་བོ་ཆེན་པོ་རང་་་་
བྱིན་གྱིས་བརླབ་པའི་ཐེག་པ་ལ་ཞུགས་ཏེ། རང་བྱིན་རློབས་པའི་སྦྱོར་བ་རུ། །དེ་
ཉིད་ཕྱིར་ན་གསུངས་པ་སྟེ། །སྙིང་གའི་དབུས་སུ་ཟླ་བ་གནས། །ཟླ་བའི་གཟུགས་
ལ་མི་ཤིགས་པ། །སྣ་ཚོགས་འོད་ཀྱི་རྣམ་འཁྲིག་ལྡན། །དེས་ནི་རྡོ་རྗེ་ནམ་པར་་་་
བསྒོམ། །རྡོ་རྗེ་བདག་མེད་མ་མཁའ་འགྲོ། །བསྐུལ་བའི་ཆོ་ག་བསྒོམ་པར་བྱ། །
མཁའ་འགྲོ་མ་ཡི་སྣ་རྩེར་ནི། །ཡུངས་དཀར་གནས་པ་རྣམ་པར་བསྒོམ། །ཁམས་
གསུམ་རྒྱུ་དང་མི་རྒྱུ་བའི། །འགྲོ་བ་མ་ལུས་ཉུང་དཀར་དུའོ། །དེ་ལྟ་བུར་ནི་་་་་
བསྒོམ་གྱུར་ན། །རང་བྱིན་རློབས་པ་རབ་ཏུ་འགྲུབ། །གཟུགས་དང་སྒྲ་དང་དེ་་་
བཞིན་དྲི། །རོ་དང་རེག་བྱར་མངོན་ལྡན་ཞིང་། །རྣལ་འབྱོར་ཉིད་ཀྱིས་དེར་་་་་
བསམ་ན། །དེ་ནས་བདག་དང་གཞན་མེད་པར། །རྡོ་རྗེ་པདྨ་ལས་བྱུང་བཞིན། །
ཡང་དག་བདེ་བ་མངོན་མཆོག་སྟེ། །རྦ་རླབས་མེད་ཅིང་སྣང་བ་མེད། །རྣམ་པར་
• 553 •



རྟག་མེད་འགྱུར་བ་མེད། །ཉུང་ཟས་ཆང་ལ་རབ་ཞུགས་ཏེ། །བདག་མེད་མ་ལ་་
རང་རིག་བཞག །བྲལ་བའི་དགའ་བ་བདག་གིས་མཐའ། །རྟོག་པའི་དྲ་བ་་་་་
རྣམས་བྲལ་ཞིང་། །མི་གཡོ་རྣམ་པར་འཁྲུག་མེད་པ། །དགྱེས་རྡོར་ཞེས་བྱའི་ངོ་
བོར་གསལ། །ཞེས་གསུངས་སོ། །སྙིང་གའི་དབུས་སུ་ཞེས་སོགས་ཤོ་ལོ་ཀ་གཅིག་
གིས་སྙིང་གར་མི་ཤིགས་པའི་ཐིག་ལེ་བསྒོམ་པར་བསྟན། མཁའ་འགྲོ་མའི་སྣ་རྩེར་
ཞེས་སོགས་ཤོ་ལོ་ཀ་གཅིག་གིས་འོག་གི་རྩེར་ཐིག་ལེ་ཕྲ་མོ་དང་། དེའི་ནང་དུ་་་་
རྟེན་བརྟེན་པ་དཀྱིལ་འཁོར་བསྒོམ་པ་བསྟན། ལྷག་མ་རྣམས་ཀྱིས་ཐབས་དེ་ལ་་་
བརྟེན་ནས་རླུང་དབུ་མར་ཞུགས་གནས་ཐིམ་གསུམ་བྱེད་ཚུལ་དང་། དེ་ལ་བརྟེན་
ནས་ཡེ་ཤེས་སྐྱེ་ཚུལ་རྣམས་སྟོན་པས་འོག་སྒོར་ཕྲ་ཐིག་བསྒོམ་པ་དགོས་སོ། །དེ་་་
ནས་རྩ་འཁོར་བཞི་ལ་ཡི་གེ་བཀོད་པའི་གཏུམ་མོ་བསྒོམ་པ་དང་། འོག་སྒོར་ཕྲ་་་
ཐིག་བསྒོམ་པ་དང༌། སྙིང་གར་ཡན་ལག་དྲུག་བསྒོམ་པ་དང་། རྡོ་རྗེའི་བཟླས་པ།
བུམ་པ་ཅན། སྒྱུ་ལུས། འོད་གསལ། ཟུང་འཇུག་སྟེ་བརྒྱད་རྒྱུད་ལས་དངོས་སུ་
གསུངས་ཞིང་། གྲུབ་ཆེན་ཌོ་འབི་བ་ཡབ་སྲས་དང་། མཚོ་སྐྱེས་ཡབ་སྲས་ཀྱིས་་་
ཀྱང་དེ་ལྟར་བཤད་དོ། །དེའི་སྟེང་དུ་རྩ་རྒྱུད་ལེའུ་དྲུག་པ་ལས། སྤྱོད་པ་བྱེད་ཚུལ།
སྤྱོད་པའི་གྲངས་ལེའུ་བདུན་པ་ལས། རྣམ་པར་མ་སོགས་དང་འདུ་བའི་བརྡ། །
བརྡའ་ལས་སོགས་བཤད་ཅིང་དེའི་ཁ་སྐོང་བ་བརྟག་མའི་ལེའུ་གསུམ་པ་དང་ས་
བདུན་པས་བཤད་པས། སྤྲོས་བཅས། སྤྲོས་མེད། ཤིན་ཏུ་སྤྲོས་མེད་ཀྱི་སྤྱོད་པ་
གསུམ་གང་རུང་སྤྱད་དགོས་པས། རྫོགས་རིམ་གྱི་རིམ་པ་བརྒྱུད། བོགས་འདོན་
སྤྱོད་པ་སྟེ་རྣམ་པ་དགུ་ནི་སྡོམ་ཡིན་ནོ། །
གཉིས་པ་གོ་རིམ་ལ། དུས་འཁོར་པ་རྣམས་ཀྱིས་ཐོག་མར་དབུ་མའི་ཡར་སྣ་
ལ་བསྣུན། གྲུབ་ཆེན་དྲིལ་བུ་པ་དང་སངས་རྒྱས་ཡེ་ཤེས་ཞབས་ལ་སོགས་པས་་་་
ཐོག་མར་སྙིང་ག་ལ་བསྣུན། གསང་འདུས་འཕགས་ལུགས་པ་སོགས་ཀྱིས་ཐོག་་་
• 55A •



མར་དབུ་མའི་མར་སྣ་ལ་བསྣུན། གྲུབ་ཆེན་ལུ་ཨི་པ་སོགས་བདེ་ཀྱི་པཎ་གྲུབ་་་་་
རྣམས་ཀྱིས་ཐོག་མར་ལྟེ་བ་ལ་བསྣུན་པ་སོགས་དུ་མ་ཡོད་པ་ལས། འདི་ནི་ཐོག་་་་
མར་ལྟེ་བའི་རྩ་འཁོར་ལ་གནད་དུ་བསྣུན་པ་ཡིན། བདེ་ཀྱི་གཉིས་ཀྱི་གཏུམ་མོ་་་་
ལམ་གྱི་གཞུང་ཤིང་ཡིན་ལ། ལྟེ་བ་ནི་གཏུམ་མོའི་གནས་ཀྱི་གཙོ་བོ་ཡིན་པའི་ཕྱིར།
དེའི་རྗེས་སུ་འོག་སྒོར་ཕྲ་མོ་བསྒོམ། དེ་ནས་སྙིང་གར་ཐིག་ལེ་བསྒོམ་པ་ཡིན་ཏེ།
ཐོག་མར་དབུ་མའི་གནས་གཞན་སྦྱངས་ནས། དེའི་རྗེས་སུ་སྙིང་གའི་དབུ་མ་་་་ ་
སོགས་སྦྱང་དགོས་འི་ཕྱིར། དབུ་མའི་གནས་གཞན་ལས་སྙིང་གའི་དབུ་མ་སྦྱང་་་
དཀའ་བའི་ཕྱིར། དེ་ནས་སྙིང་གར་ཐིག་ལེ་བསྒོམ་པ་ཡིན་ཏེ། ཐོག་མར་དབུ་་་
མའི་གནས་གཞན་སྦྱངས་ངས། དེའི་རྗེས་སུ་སྙིང་གའི་དབུ་མ་སོགས་སྦྱང་དགོས་
པའི་ཕྱིར། དབུ་མའི་གནས་ཞགན་ལས་སྙིང་གའི་དབུ་མ་སྦྱང་དཀའ་བའི་ཕྱིར།
དེའི་རྗེས་སུ་རྡོ་རྗེའི་བཟླས་པ་བྱེད་དགོས་པ་ཡིན་ཏེ། རྡོར་བཟླས་ཀྱིས་སྙིང་གའི་
རྩ་མདུད་རྫོགས་པར་འགྲོལ་བའི་ཕྱིར། དེའི་རྗེས་སུ་ཕྱིའི་ཐབས་ཕྱག་རྒྱ་དང་སྙོམ་
པར་འཇུག་ཅིང་ནང་གི་ཐབས་སྲོག་རྩོལ་བུམ་པ་ཅན་བསྒོམ་དགོས་ཏེ། སྲོག་་་་
བརྩོལ་དེ་གཉིས་ཀྱི་སྒོ་ནས་ཁྱབ་བྱེད་དབུ་མར་བསྡུས་ཏེ་སྒྱུ་མའི་སྐུ་བསྐྱེད་དགོས་་
པའི་ཕྱིར། དེའི་རྗེས་སུ་སྒྱུ་ལུས་བསྐྱེད་པ་ཡང་གྲུབ་པ་ཡིན་ནོ། །དེའི་རྗེས་སུ་སྒྱུ་
ལུས་འོད་གསལ་དུ་བཅུག་ནས་འོད་གསལ་བསྐྱེད། དེའི་རྗེས་སུ་འོད་གསལ་ཟུང་
འཇུག་གི་སྐུར་བཞེངས་དགོས་པས་འོད་གསལ་རིམ་པ་བདུན་དང་། ཟུང་འཇུག་
རིམ་པ་བརྒྱད་པར་བཞག་གོ །
གསུམ་པ་ཉམས་ལེན་གྱི་རིམ་པ་ལ་སྦྱོར་བ་དང་། དངོས་གཞི་གཉིས།
དང་པོ་སྦྱོར་བ་ལ་སྔོན་དུ་འགྲོ་བའི་སྦྱོར་བ་དང་། ཉེ་བའི་སྦྱོར་བ་གཉིས།
དང་པོ་ནི། ཐེག་པ་ཐུན་མོང་བའི་ལམ་གྱིས་རྒྱུད་སྦྱངས། དཔལ་ཀྱི་རྡོ་རྗེའི་་་་་
དབང་བསྐུར་བ་རྣམ་པར་དག་པ་ཐོབ། དབང་དུས་སུ་ཁས་བླངས་པའི་དམ་ཚིག་
• 555 •



དང་སྡོམ་པ་ཚུལ་བཞིན་དུ་བསྲུང་། བསྐྱེད་པའི་རིམ་པ་ཕྲ་རགས་ལ་མྱོང་བ་ཐོན་
པ་ཞིག་དགོས་སོ། །གཉིས་པ་ལ་འགལ་རྐྱེན་སྡིག་སྒྲིབ་འདག་པའི་ཕྱིར་རྡོ་རྗེ་་་་༌་
སེམས་དཔའི་བསྒོམ་བཟླས་དང་། བྱིན་རླབས་འཇུག་པར་བྱ་བའི་ཕྱིར་བླ་མའི་་་
རྣལ་འབྱོར་བསྒོམ་པ་དང་། མཐུན་རྐྱེན་ཚོགས་རྫོགས་པའི་ཕྱིར། དེ་ལ་བརྟེན་
ནས་མཆོད་པ་དང་། མཎྜལ་བྱ་བ་གསུམ་མོ། རྡོར་སེམས་ཀྱི་བསྒོམ་བཟླས། བླ་
མའི་རྣལ་འབྱོར། མཎྜལ་གསུམ་ལ་སྔོན་འགྲོའི་ཆོས་གསུམ་ཞེས་སྔ་མ་རྣམས་ཀྱིས་
ཐ་སྙད་མཛད་དོ། །དང་པོ་རྡོ་རྗེ་སེམས་པའི་བསྒོམ་བཟླས་ནི། རང་གི་སྤྱི་བོར་་
པཾ་ལས་པད་མ་དང་ཨ་ལས་ཟླ་བའི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས་རྡོ་
རྗེ་སེམས་དཔའ་དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ།
རྡོ་རྗེ་དབྱིངས་ཀྱི་དབང་ཕྱུག་མ་དཀར་མོ་ཞལ་གཅིག་ཕྱག་གཉིས་རྡོ་རྗེ་དང་དྲིལ་་
བུ་འཛིན་པས་འཁྱུད་པ། གཉིས་ཀའང་དར་དང་རིན་པོ་ཆེའི་རྒྱན་སྣ་ཚོགས་ཀྱིས་
བརྒྱན་པ། དེའི་ཐུགས་ཀར་ཟླ་བའི་སྟེང་དུ་ཧཱུྃ་དཀར་པོ། དེ་ལས་འོད་འཕྲོས་་་་
བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོ༔ གཉིས་སུ་མེད་་་་
པར་གྱུར། སླར་ཡང་ཐུགས་ཀའི་ཧཱུྃ་ལས་འོད་འཕྲོས། རིགས་ལྔ་འཁོར་བཅས་་་
སྤྱན་དྲངས། བུམ་པའི་ཆུས་སྤྱི་བོ་ནས་དབང་བསྐུར། མི་བསྐྱོད་པའི་དབུ་བརྒྱན་
པར་གྱུར། ཧེ་རུ་ཀའི་ཡིག་བརྒྱ་བརྒྱ་རྩ་ལ་སོགས་པ་བཟླས། རྗེས་སུ་བདག་ནི་མི་
ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་་
སྐྱབས་མཛོད་ཅིག །གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་
ཅན། །འགྲོ་བའི་གཙོ་ལ་བདག་སྐྱབས་མཆི། ཞེས་གསོལ་བས་རྡོ་རྗེ་སེམས་་་་
དཔའ་དགྱེས་བཞིན་དུ་རང་ལ་ཐིམ་པས་རང་གི་ལུས་ངག་ཡིད་གསུམ་དང་དབྱེར་
མི་ཕྱེད་པར་གྱུར། རྒྱས་པར་བྱེད་ན་སྐབས་གཞན་ནས་བྱུང་བ་བཞིན་བྱེད་དོ། །
གཉིས་པ་བླ་མའི་རྣལ་འབྱོར་ནི། རང་གི་མདུན་གྱི་ནམ་མཁར་སེང་གེ་་་
• 556 •



བཏེགས་པའི་རིན་པོ་ཆེའི་ཁྲིའི་སྟེང་དུ་དྲིན་ཅན་རྩ་བའི་བླ་མ་རྡོ་རྗེ་འཆང་དང་་་་
དབྱེར་མེད་པ་སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་་་་
ཐུགས་ཀར་བསྣོལ་ཏེ་འཛིན་པ། རྡོ་རྗེ་སྐྱིལ་མོ་ཀྲུང་གིས་བཞུགས་པ། ཡུམ་རྡོ་རྗེ་
དབྱིངས་ཀྱི་དབང་ཕྱུག་མ་ཞལ་གཅིག་ཕྱག་གཉིས་ཀྱི་རྡོ་རྗེ་དང་དྲིལ་བུ་འཛིན་པས་
འཁྱུད་པ། དེའི་དཔྲལ་བར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་་་
ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད་ཟེར་འཕྲོས། འདྲེན་པའི་བླ་མ་རྒྱུད་
པའི་བླ་མ་རྣམས་དང་སངས་རྒྱས་བྱང་ཆུབ་སེམས་དཔའི་ཚོགས་ཐམས་ཅད་སྤྱན་
དྲངས། བླ་མ་རྣམས་དང་སྐུའི་རིགས་ཀྱི་སངས་རྒྱས་བྱང་སེམས་རྣམས་སྤྱི་བོར་་་
ཐིམ། གསུང་གི་རིགས་ཀྱི་སངས་རྒྱས་བྱང་སེམས་རྣམས་མགྲིན་པར་ཐིམ། །
ཐུགས་ཀྱི་རིགས་ཀྱི་སངས་རྒྱས་བྱང་སེམས་རྣམས་ཐུགས་ཀར་ཐིམ་པ་བླ་མ་མེད་དེ།
བླ་མ་སངས་རྒྱས། བྱང་སེམས་ཀུན་འདུས་ཀྱི་བདག་ཉིད་དུ་གྱུར། གཉིས་པ་་་་
མཆོད་པ་དང་མཎྜལ་ནི། ཨནཾ་ནས་ཤཔྟའི་བར་གྱི་ཆུ་གཉིས་ཉེར་སྤྱོད་སོགས་དང༌།
ནམ་མཁར་རྗེ་བཙུན་བལྟས་ནས་ནི། །རྡོ་རྗེ་སྐྱེ་བ་སྙིང་རྗེ་ཆེ། །ཞེས་པ་ནས།
གཡུང་མོ་སྐུ་ལ་འཁྱུད་པ་ཉིད། བརྩེ་བའི་བར་གྱིས་ཕྱི་ནང་གསང་གསུམ་གྱི་་་་་
མཆོད་པས་མཆོད། མཎྜལ་རྒྱས་བསྡུས་སྐབས་དང་སྦྱར་ལ་འབུལ། རྡོ་རྗེ་འཆང་
དང་དབྱེར་མ་མཆིས་པའི་རྩ་བའི་བླ་མ་རིན་པོ་ཆེས་སྐུ་གསུང་ཐུགས་ཀྱི་སྒོ་ནས་་་
བྱིན་གྱིས་བརླབ་ཏུ་གསོལ། ལམ་གྱི་རྟོགས་པ་མཐའ་དག་རྒྱུད་ལ་སྐྱེ་བར་བྱིན་་་་
གྱིས་བརླབ་ཏུ་གསོལ། ཞེས་གསོལ་བ་བཏབ་པས་བླ་མའི་དཔྲལ་བའི་ཨོ་ལས་འོད་
ཟེར་དཀར་པོ་འཕྲོས། རང་གི་དཔྲལ་བ་ནས་ཐིམ། ཐོག་མ་མེད་པ་ནས་ལུས་ཀྱི་
སྒོ་ནས་བསགས་པའི་སྡིག་སྒྲིབ་བྱང་། བུམ་པའི་དབང་ཐོབ། མགྲིན་པའི་ཨ
ལས་འོད་ཟེར་དམར་པོ་འཕྲོས། རང་གི་མགྲིན་པར་ཞུགས། ངག་གི་སྒོ་ནས་་་་
བསགས་པའི་སྡིག་སྒྲིབ་བྱང་། གསང་བའི་དབང་ཐོབ། ཐུགས་ཀའི་ཧཱུྃ་ལས་འོད་
• 557 .



ཟེར་སྔོན་པོ་འཕྲོས། རང་གི་སྙིང་གར་ཞུགས། ཡིད་ཀྱི་སྒོ་ནས་བསགས་པའི་་་་
སྡིག་གྲིབ་བྱང༌། ཤེས་རབ་ཡེ་ཤེས་ཀྱི་དབང་ཐོབ། བླ་མའི་སྐུའི་བ་སྤུའི་བུ་ག་་་་
ཐམས་ཅད་ནས་འོད་ཟེར་འཕྲོས། རང་གི་བ་སྤུའི་བུ་ག་ཐམས་ཅད་ནས་ཞུགས།
ལུས་ངག་ཡིད་གསུམ་གྱི་སྒྲིབ་པའི་བག་ཆགས་དག དབང་བཞི་པ་ཐོབ། མཐར་
བླ་མ་ཡང་འོད་དུ་ཞུ། རང་ལ་ཐིམ་པར་བྱིན་གྱིས་བརླབ་པར་གྱུར། སྔོན་འགྲོའི་
ཆོས་འདི་དག་ལ་ཡང་རབ་དམིགས་པ་རེ་ལའང་ཟླ་བ་ནས་མཐའ་མའང་ཞག་་་་་
གསུམ་རེའི་བར་སྐྱོང་།
གཉིས་པ་དངོས་གཞི་ལ། རྗེ་མར་པའི་མན་ངག་ལྟར་གཞི་དངོས་པོའི་་་་
གནས་ཚུལ་གཏན་ལ་དབབ། ལམ་བགྲོད་པའི་རིམ་པ། འབྲས་བུ་མངོན་དུ་བྱེད་
པའི་ཚུལ། བོགས་འདོན་སྤྱོད་པ་བཤད་པ་དང་བཞི། དང་པོ་ལ། གནས་པ་རྩ།
གཡོ་བ་རླུང་། བཀོད་པ་བྱང་ཆུབ་ཀྱི་སེམས་ཀྱི་གནས་ཚུལ་དང་གསུམ། གནས་
པ་རྩ་ལ་རྩའི་ཆགས་ཚུལ་སོགས་རྒྱས་པར་ནི་རྗེ་ཡབ་སྲས་ཀྱི་གསུང་རབ་ལས་ཤེས་
པར་བྱ་ལ། བསྒོམ་ཡུལ་གྱི་གནད་ཤེས་པའི་ཕྱིར། རྩ་འཁོར་ངོས་བཟུང་ན། སྤྱི་
གཙུག་ནས་གསང་གནས་ཀྱི་བར་རྩ་རོ་རྐྱང་དབུ་མ་གསུམ། ཀ་བ་གསུམ་གཤིབ་་
པ་ལྟར་ཡོད་པ་ལས་རོ་རྐྱང་གཉིས་ཀྱིས་དབུས་མ་ལ་འཁྱུད་ནས་མདུད་པ་བརྒྱབ་
པའི་མཚམས་ནས་རྩ་འཁོར་རེ་ཆགས་པ་ཡིན་ལ། དེ་ཡང་སྨིན་མའི་མཚམས་་་་་
དཔྲལ་བ་དང་། རྩ་འདབ་མ་བརྒྱད་པ་རླུང་གི་འཁོར་ལོ་ཞེས་ཐ་སྙད་བྱེད་པ་་་་་
གཅིག སྤྱི་གཙུག་ནས་བདེ་ཆེན་འཁོར་ལོ་ཞེས་བྱ་བའི་རྩ་འདབ་ལ་སོ་གཉིས་ཡོད་
པ་གཅིག མགྲིན་པའི་དབུས་ན་ལོངས་སྤྱོད་ཀྱི་འཁོར་ལོ་ཞེས་བྱ་བའི་རྩ་འདབ་་་
བཅུ་དྲུག་ཡོད་པ་གཅིག ནུ་མ་གཉིས་ཀྱི་དབུས་སྙིང་ག་ནས་ཆོས་ཀྱི་འཁོར་ལོ་་་་
ཞེས་བྱ་བའི་རྩ་འདབ་བརྒྱད་ཡོད་པ་གཅིག དེ་དང་མགྲིན་པའི་རྩ་འཁོར་གྱི་བར་
ན་མེའི་འཁོར་ལོ་ཞེས་བྱ་བའི་རྩ་འདབ་གསུམ་ཡོད་པ་གཅིག ལྟེ་བ་ན་སྤྲུལ་པའི་
• 558 •



འཁོར་ལོ་ཞེས་བྱ་བའི་ཕྱི་ན་རྩ་འདབ་དྲུག་ཅུ་རྩ་བཞི། དེའི་ནང་ན་རྩ་འདབ་བཅུ་
གཉིས། དེའི་ནང་ན་རྩ་འདབ་བརྒྱད། དེའི་ནང་ན་རྩ་འདབ་བཞི་ཡོད་པའི་རྩ་
འཁོར་གཅིག གསང་གནས་ན་བདེ་སྐྱོང་གི་འཁོར་ལོ་ཞེས་པའི་རྩ་འདབ་སོ་་་་་
གཉིས་ཡོད་པ་གཅིག རྡོ་རྗེ་ནོར་བུའི་དབུས་ན་རྩ་འདབ་དྲུག་ཡོད་པའི་རྩ་འཁོར་
གཅིག་སྟེ་རྩ་འཁོར་བརྒྱད། དབུ་མའི་མར་སྣ་ནོར་བུའི་རྩེ་ན་ཡོད་པ་དང་། ཡར་
སྣ་སྨིན་མཚམས་ན་ཡོད་པ་དང་། བཅུ་པོ་དེ་བསྒོམ་པ་གནས་ཡིན་ལ། ཡར་སྣ་་
མར་སྣ་གཉིས་ཀྱི་ནང་དུ་ཚུད་ཙམ་དང་རྩ་འཁོར་རྣམས་ནི་དབུས་ཀྱི་དབུ་མའི་་་་
ནང་དུ་བསྒོམ་དགོས་ལ། དེ་ཡང་སྤྱི་བོར་རྩ་འཁོར་ཁ་ཐུར་ལ་བལྟ་བ། སྙིང་གའི་
རྩ་འཁོར་ཐུར་བལྟ་དང་། ལྟེ་བའི་རྩ་འཁོར་གྱེན་དུ་བལྟ་བ་ཞལ་སྦྱོར་གྱི་རྣམ་པར་
ཡོད་དོ། །གཡོ་བ་རླུང་ནི། དབུ་མའི་ནང་ན་རྒྱུ་བའི་རླུང་ནི་ཡེ་ཤེས་ཀྱི་རླུང་དང་།
རོ་རྐྱང་སོགས་རྩ་གཞན་རྣམས་ལ་རྒྱུ་བའི་རླུང་ནི་ཀུན་རྟོགས་གཡོ་བྱེད་ཀྱི་རླུང་་་་
ཡིན་པས་རྩ་གཞན་རྣམས་ལ་རྒྱུ་བ་བཀག་ནས་དབུ་མའི་ནང་དུ་འཇུག་དགོས་སོ།
བཀོད་པ་བྱང་ཆུབ་ཀྱི་སེམས་ནི་བྱང་སེམས་ཀྱི་གནས་ཀྱི་གཙོ་བོ་ནི་སྤྱི་བོའི་རྩ་་་་་་
འཁོར་གྱི་དབུས་ན་གནས་པའི་ཧཾ་ཡིག་ཡིན་ལ། དེ་ནས་བྱང་ཆུབ་ཀྱི་སེམས་དབུ་
མའི་ནང་ན་མར་བབས་ནས་བདེ་ཆེན་བསྐྱེད། བདེ་སྟོང་སྦྱོར་བ་གཙོ་བོ་ཡིན་ལ།
གཞན་ཡང་རྩ་ནང་སོ་སོ་ན་བྱང་ཆུབ་ཀྱི་སེམས་གནས་ཤིང་དེ་ཞུ་བ་རླུང་དུ་འགྲོ་་་
བར། ཡེ་ཤེས་ལྔའི་རང་བཞིན་དབུགས། འབྱུང་བ་ལྔའི་ངོ་བོ་ཉིད། ཞེས་་་་་
སོགས་ལྷ་མོ་བཞི་ཞུས་ཀྱི་རྒྱུད་ཀྱིས་བསྟན་ཏོ། །དེ་གསུམ་གྱི་སྒོམ་པ་ཡུལ་གྱི་གནད་
ཤེས་པར་བྱ་བའི་ཕྱིར་དུ་ལུས་ཀྱི་གནས་ཚུལ་གཏན་ལ་ཕབ་པའོ། །བསྒོམ་བྱེད་་་
བློའི་གནས་ལུགས་ཤེས་པའི་ཕྱིར་སེམས་ཀྱི་གནས་ཚུལ་གཏན་ལ་ཕབ་ན། སེམས་
ལ་རགས་པ་དང་། ཕྲ་བ་དང་། ཤིན་ཏུ་ཕྲ་བ་དང་གསུམ། རགས་པ་ནི་རྣམ་་་
ཤེས་ཚོགས་དྲུག ཕྲ་བ་ནི་རང་བཞིན་གྱི་རྟོག་པ་བརྒྱད་ཅུ། ཤིན་ཏུ་ཕྲ་བ་ནི་སྣང་
• 559 •



མཆེད་ཐོབ་གསུམ་འོད་གསལ་དང་བཅས་པ་ཡིན་ལ། དེའི་ནང་ནས་ཀྱང་འོད་་་
གསལ་ཡིན་ནོ། །ལུས་སེམས་ཐུན་མོང་བའི་གནས་ཚུལ་ནི། ལུས་ལ་ཡང་ཕྲ་་་་
རགས་གསུམ་དུ་དབྱེ་བའི་རགས་པ་ནི་སྤྲོད་བཅས་ཀྱི་ལུས་འདི་ཡིན་ལ། ཕྲ་བ་ནི་
སྔར་བཤད་པའི་རྩ་རླུང་ཐིག་ལེ་གསུམ། ཤིན་ཏུ་ཕྲ་བ་ནི་སྣང་མཆེད་ཐོབ་གསུམ་
འོད་གསལ་དང་བཅས་པའི་གཞོན་པའི་རླུང་ཡིན་ཞིང་། དེའི་ནང་ནས་ཀྱང་འོད་
གསལ་གྱི་གཞོན་པའི་རླུང་ཡིན་ལ། དེ་ནས་སེམས་ཤིན་ཏུ་ཕྲ་བ་འོད་གསལ་དང་
ལུས་ཤིན་ཏུ་ཕྲ་བ་འོད་གསལ་གྱི་བཞོན་པའི་རླུང་ངོ་བོ་གཅིག་ཏུ་གྱུར་པ་ནི་འཁོར་
འདས་ཀུན་གྱི་བྱེད་པ་པོ་ཡིན་ཏེ། འདི་མན་ངག་ཁྱད་པར་ཅན་གྱིས་ཟིན་ན་་་་་
སངས་རྒྱས་ཀྱི་སྐུར་ལྡང་ཞིང༌། མ་ཟིན་ན་ཐ་མལ་གྱི་བར་དོར་ལངས་ནས་སྲིད་པ་
འཁོར་བ་འགྲུབ་པའི་ཕྱིར་རོ། །
གཉིས་པ་ལམ་བགྲོད་པའི་རིམ་པ་ལ། ཡེ་ཤེས་ཀྱི་སྐུ་བསྐྱེད་པའི་ཕྱིར་དུ་་་་
བསྒོམ་པ་རྒྱུད་པའི་རྫོགས་རིམ་དང་། ཡེ་ཤེས་ཀྱི་སྐུ་གྲུབ་ནས་བསྒོམ་པ་འབྲས་བུ་
བདེན་གཉིས་ཀྱི་རྫོགས་རིམ་གཉིས། དང་པོ་ལ། ལམ་གྱི་གཞུང་ཤིང་གཏུམ་མོ་་
བསྒོམ་པ་དང་། དབུ་མ་སྦྱོང་བྱེད་འོག་སྒོར་ཕྲ་མོ་བསྒོམ་པ། འོད་གསལ་བསྐྱེད་
བྱེད་སྙིང་གར་ཡན་ལག་དྲུག་བསྒོམ་པ། ལས་རླུང་འགོག་བྱེད་སྲོག་རྩོལ་བསྒོམ་པ་
དང་བཞི། དང་པོ་ལ། སྔོན་དུ་བྱ་བའི་རིམ་པ་དང༌། དངོས་གཞི་དམིགས་པ་
ལ་སེམས་གཏོད་ཚུལ། རྗེས་ལ་བདེ་ཆེན་འོདྲེན་ཚུལ་དང་གསུམ། དང་པོ་ནི།
འོ་ན་བསྐྱེད་རིམ་མཐར་ཕྱིན་ནས་རྫོགས་རིམ་བསྒོམ་པ་ཡིན་ནམ། བསྐྱེད་རྫོགས་
ཟུང་འབྲེལ་དུ་ཉམས་སུ་བླང་བར་བྱ་བ་གང་ཡིན་ཟེར་ན། འདུས་པ་ལུགས་་་་
གཉིས་ལ་སོགས་པའི་ཕ་རྒྱུད་ཆེ་བ་ལ་ནི་ཀླུ་སྒྲུབ་ལ་སོགས་པས་བསྐྱེད་རིམ་གཉིས་
ཕྲ་རགས་མཐར་ཕྱིན་ནས་རྫོགས་རིམ་བསྒོམ་པར་འདོད། བདེ་ཀྱེ་ལ་སོགས་པའི་
མ་རྒྱུད་ཕལ་ཆེ་བ་ལ་ནི་ལུ་ཨི་པ་དང་ཌོ་འབི་པ་ལ་སོགས་པས་བསྐྱེད་རྫོགས་ཟུང་
• 560 •



འབྲེལ་དུ་ཉམས་སུ་ལེན་པར་འདོད་པའི་ལུགས་གཉིས་བྱུང་བ་ལས་འདི་ནི་ཕྱི་མ་་
བཞིན་བྱེད་ལ། དེ་ཡང་བསྐྱེད་རིམ་ལྷའི་འཁོར་ལོ་ལ་གསལ་སྣང་ང་རྒྱལ་བརྟན་་
པོ་མ་ཐོབ་བར་དུ་བསྐྱེད་རིམ་གཙོ་བོར་བསྒོམ་ནས་ཐུན་མཇུག་ཏུ་རྫོགས་རིམ་ཅུང་
དམ་པ་རེ་བསྒོམ། གསལ་སྣང་དང་ང་རྒྱལ་བརྟན་པོ་རྙེད་ནས་ཐུན་མགོ་ལ་་་་་་
བསྐྱེད་རིམ་ཤར་མ་རེ་བསྒོམས་ནས། དེ་ནས་རྫོགས་རིམ་གཙོ་བོར་བསྒོམ་པ་བྱེད་
པས། དེ་ལ་བཞི་ལུས་ཀྱི་རླུང་གི་གནད། དུས་ཀྱི་གནད། བསྒོམ་པ་ཡུལ་གྱི་་་་་
གནད་དང་བཞི་ལས། དང་པོ་ནི། ལུས་རྣམ་སྣང་གི་ཆོས་བདུན་ལྡན་བྱ་སྟེ།
རྐང་པ་རྡོ་རྗེའི་སྐྱིལ་ཀྲུང་ངམ། སེམས་དཔའི་སྐྱིལ་ཀྲུང་། ལག་པ་གཉིས་པུས་་་
མོའི་ལྷ་ང་གཉིས་ལ་ལག་མཐིལ་གཉིས་བཀབ་པ་འམ། ལྟེ་བར་མཉམ་བཞག་གི་་
ཕྱག་རྒྱ་གང་རུང་བྱ། སྒལ་ཚིགས་པ་རྣམས་གཅིག་ཐོག་ཏུ་གཅིག་འོང་བར་བྱས་ཏེ།
སྣ་ཙེར་དང་གསང་གནས་ཀྱི་རྩེ་དང་ལྟེ་བ་གསུམ་ཐད་ཀར་འོང་བ་བྱ། མགྲིན་པ་
ཅུང་ཟད་དགུག མིག་སྣ་རྩེར་བལྟ་བ། ལྕེ་རྐན་ལ་སྦྱར། མཆུ་དང་སོ་རང་་་་་
ལུགས་སུ་བཞག་པའོ། གཉིས་པ་རླུང་གི་གནད་ནི། ཁ་ཅིག་འབུད་པ་གསུམ་་་་་
དང་རྔུབ་པ་གསུམ། དགང་བ་གསུམ་དང་གཞིལ་བ་གསུམ་སྟེ་རླུང་སྦྱོར་བཅུ་་་་་
གཉིས་རེ་བྱེད་པ་དང་། ཁ་ཅིག་རླུང་རོ་བུས། རླུང་ནང་དུ་བརྔུབས་ནས་ཇི་ཙམ་
ཐུབ་ཀྱི་བར་དུ་འཛིན། ཡང་ཕྱིར་བུས། ཇི་ཙམ་ཐུབ་ཀྱི་བར་ནང་དུ་འོང་མི་་་་་
འཇུག་པར་ཕྱིར་འཕུལ་བ་དང་། ཡང་མཐོ་གང་འདོམ་གང་སོགས་ཀྱི་ངེས་པ་་་་
བཅད་ནས་སྔར་བཞིན་རྔུབ་པ་དང་། ཕྱིར་འབུད་པ་སོགས་བྱེད་པའི་ལུགས་་་་་
གཉིས་འདུག་པ་ལས་སྔ་མ་རླུང་སྦྱོར་ལེགས་མོད། རྗེ་ཡབ་སྲས་ཀྱི་བཞེད་པ་་་་
མཐར་ཐུག་པ་ནི། ད་ལྟར་གྱི་རླུང་འབྱུང་འཇུག་འདི་ལ་བཟོ་མི་བྱེད་པར་རང་་་་
ལུགས་པར་འཇོག་པའོ། །དུས་ཀྱི་གནད་ནི། སྤྱིར་རྒྱུན་ལྡན་དུ་བསྒོམ་པའང་་་་
ཡིན་མོད། ཁྱད་པར་ཐོ་རེངས་རིག་པ་དྭངས་དུས་དང་། དགོང་མོ་མེའི་དུས་སུ་
• 56] .



བསྒོམ་པར་བྱ་སྟེ། དེའི་དུས་སུ་རླུང་དྭངས་སྙིགས་ཕྱེ་པས། རིག་པ་དྭངས་ངར་
དང་ལྡན་པས་བོགས་ཆེ་བ་ཡིན་པའི་ཕྱིར་རོ། །བཞི་པ་བསྒོམ་པ་ཡུལ་གྱི་གནད་ནི།
དང་པོར་ཚོགས་ཞིང་ནས་བརྩམས་ཏེ་རྣམ་གཞག་བསྒོམ་པའི་བར་བསྐྱེད་རིམ་་་་
སྐབས་དང་བསྟུན་པ་ཞིག་བསྒོམ། དེའི་རྗེས་སུ་གོང་དུ་བཤད་པ་ལྟར་ལྟེ་བའི་བུ་
གའི་ཐད་ཀྱི་ནང་དུ་རྒྱལ་བ་ཅུང་ཟད་ཉེ་བ་ན་རྩ་འཁོར་ཡོད་པའི་རོ་རྐྱང་གིས་དབུ་
མ་ལ་མདུད་པ་བྱས་པའི་ཐད་ཀྱི་དབུ་མའི་ནང་དུ་ཟླ་བའི་གདན་སྲན་མ་ཕྱེད་་་་་
གཤགས་ཙམ་ཞིག་གི་སྟེང་དུ་ཡི་གེ་ཨཱཁ་མདོག་དམར་པོ་ཡུངས་དཀར་གྱི་ཚད་་་་
ཙམ་ཐིག་ལེ་ནཱ་ད་དང་བཅས་པས་མགོ་བོར་བརྒྱན་པ་གཅིག་བསྒོམ། དབུ་མ་ལ་
རྩ་སྣ་ཟུག་པའི་རྩ་འདབ་རིམ་པ་བཞི་ཡོད་པའི་རྩ་འདབ་གཉིས་པ་འདབ་མ་་་་་་་
བརྒྱད་པ་དེའི་ཤར་གྱི་རྩའི་སྦུགས་ན་ཨ་ཨཱཿ ཞེས་པ་ནས་ཨོཾ་ཨཱཿ ཞེས་པའི་བར་
གྱི་དབྱངས་ཡིག་བཅུ་དྲུག་གཡས་སྐོར་དུ་ཤར་ལྷོའི་སྦུགས་སུ་ཀ་ཁ་ག་གྷ་ང་། ཞེས་
པའི་ཀ་སྡེའི་ཡི་གེ་རྣམས་དང་། ལྷོའི་རྩའི་སྦུགས་སུ་ཙ་སྡེའི་ཡི་གེ་ལྔ་དང་། ལྷོ་་་
ནུབ་ཀྱི་རྩའི་སྦུགས་སུ་ཊ་སྡེའི་དང་། ནུབ་ཀྱི་རྩ་སྦུགས་སུ་པ་སྡེའི་དང་། ནུབ་་་་
བྱང་གི་རྩ་སྦུགས་སུ་ཏ་སྡེའི་དང་། བྱང་གི་རྩ་སྦུགས་སུ་ཡ་ར་ལ་ཝ། བྱང་ཤར་གྱི་
རྩ་སྦུགས་སུ་ཤ་ཥ་ས་ཧ་ཞེས་པའི་ཡི་གེ་དམར་པོ་མགོ་བོར་ཐིག་ལེ་ནཱ་དས་བརྒྱན་་
པ་གྱེན་དུ་ལངས་པའི་རྣམ་པ་ཅན་བསྒོམ་པའི་དབུས་ཀྱི་ཨོཾ་ཡིག་བདག་མེད་པའི་་
ངོ་བོར་མོས་པ་བྱ་སྟེ། དེའི་ནང་དུ་རང་གི་སེམས་ཞུགས་པ་ལྟར་བྱས་ནས་་་་་
དམིགས་པ་མ་ཡེངས་པར་བཟུང་ངོ༌། །
དེ་ལ་བགེགས་བྱུང་ན་སེལ་བའི་ཚུལ་ནི། དམིགས་པ་ལན་གཅིག་གསལ་་་་
ཀྱང་ཡལ་འགྲོ་ན་དལ་བུས་དམིགས་རྟེན་གསལ་འདེབས་ཡང་གནས་གཞན་དུ་་་་
གསལ་བྱུང་ན་དེ་ཉིད་དམིགས་པས་སྔར་གྱི་དམིགས་རྟེན་བསྒོམ་པ་དེར་བཀུག་་་
ནས་དེར་སེམས་འཛིན་དགོས་ཀྱི། དབུ་མའི་ནང་མིན་པ་གནས་གང་དུ་ཤར་ནས་
• 562 •



བསྒོམ་པ་ལ་དགོས་པ་མེད་ཅིང་དབུ་མའི་གནས་གཞན་དུ་ཤར་བ་ཡིན་ན་ཡང་།
དམིགས་པ་ལ་གང་གཏད་པར་མི་སྡོད་པའི་ལང་ཅན་དུ་འགྱུར་བའི་སྐྱོན་ཡོད་པའི་
ཕྱིར། ཡང་དམིགས་རྟེན་གཏན་ནས་མི་གསལ་བ་བྱུང་ན་དམིགས་རྟེན་བསྒོམ་་་
པའི་དབུ་མའི་ནང་དེར་སེམས་བཟུང་བའི་ཆོག་སྟེ། དམིགས་རྟེན་བསྒོམ་པའི་་་
དགོས་པའང་གནས་དེར་སེམས་བཟུང་བའི་ཆེད་ཡིན་པའི་ཕྱིར།
གསུམ་པ་ལ་རྗེས་བདེ་ཆེན་སྐྱེད་ཚུལ་ནི། ལྟེ་བའི་དབུ་མའི་ནང་དེར་སེམས་
བཟུང་བས་རླུང་སེམས་འཇུག་པ་གཅིག་པའི་གནད་ཀྱིས་རླུང་རྨས་གནས་དེར་་་་
འདུས། རླུང་གི་གཏུམ་མོའི་ངོ་བོ་ཨོཾ་ཡིག་ཁྲག་གི་རི་མོ་ཡོད་པ་བུས་པས་གཏུམ་་་
མོའི་མེ་སྟེ་དྲོད་འབར་བའི་དྲོད་དབུ་མའི་ནང་ནས་ཡར་སོང་སྟེ། སྤྱི་བོའི་རྩ་་་་་
འཁོར་གྱི་དབུས་ན་ཀྱི་རྡོ་རྗེའི་ངོ་བོ་ཧཾ་ཡིག་གཞོམ་དུ་མེད་པ་ལ་ཕོག་པས། དེ་་་་
ལས་བྱང་སེམས་ཞུ་བ་དབུ་མའི་ནང་རྒྱུད་དེ་མགྲིན་པའི་རྩ་འཁོར་གྱི་དབུས་སུ་་་་
སླེབས་པ་ན་དགའ་བ། དེ་ནས་དབུ་མ་ནས་བརྒྱུད་དེ་སྙིང་གའི་རྩ་འཁོར་གྱི་་་་
དབུས་སུ་སླེབས་པ་ན་མཆོག་དགའ། དེ་ནས་ལྟེ་བའི་རྩ་འཁོར་གྱི་དབུས་སུ་་་་
སླེབས་པ་ན་ཁྱད་དགའ། དེ་ནས་རྡོ་རྗེ་ནོར་བུའི་རྩེར་སླེབས་པ་ན་ལྷན་ཅིག་སྐྱེས་
པའི་དགའ་བ་སྐྱེས། དེའི་དུས་སུ་བདེ་བ་དེ་ཉིད་ལ་དམིགས་པའི་བདེན་པར་་་་་
མེད་པའི་སྟོང་པར་འཛིན་སྙམ་དུ་སྟོང་ཉིད་དྲན་པར་བྱ་སྟེ་བདེ་སྟོང་དབྱེར་མེད་་
བསྒོམ་མོ། །ཡང་སྔར་བྱོན་པའི་རིམ་པ་བཞིན་བྱང་སེམས་རྡོ་རྗེ་ནོར་བུའི་རྩེ་མོ་་་
ནས་ལོག་སྟེ་ལྟེ་བའི་རྩ་འཁོར་གྱི་ནང་དུ་སླེབས་པ་ན་དགའ་བ། སྙིང་གར་སླེབས་
ན་མཆོག་དགའ། མགྲིན་པར་སླེབས་པ་ན་ཁྱད་པར་གྱི་དགའ་བ། སྤྱི་གཙུག་ཏུ་
སླེབས་པ་ན་ལྷན་ཅིག་སྐྱེས་པའི་དགའ་བ་སྐྱེས། སྔར་ལྟར་བདེ་སྟོང་སྦྱོར་རོ། །དེ་
ཡང་སྤྱིར་དགའ་བ་བཞི་ཀའི་སྐབས་སུ་བདེ་སྟོང་སྦྱོར་ཞིང་། ཁྱད་པར་ལྷན་སྐྱེས་
ཀྱི་སྐབས་སུ་སྦྱོར་བ་ནི་གནད་དོ། །དེ་ཡང་སྔ་མ་བཞི་ལ་ཡས་བབས་ཀྱི་དགའ་བ་
， 563 •



བཞི་དང་། ཕྱི་མ་བཞི་ལ་མས་བརྟན་གྱི་དགའ་བ་བཞི་ཞེས་ཐ་སྙད་བྱེད་ལ།
དེའི་ཚེ་བྱང་སེམས་དབུ་མའི་ནང་ཁོ་ན་ནས་འགྲོ་འོངས་བྱེད་པ་ཡིན་ནོ། །གོང་དུ་
བཤད་པའི་གཏུམ་མོ་འབར་བ་ཡང་རླུང་དབུ་མར་ཞུགས་པ་དང་གནས་པ་དང་་་
ཐིམ་པ་གསུམ་གྱི་ནང་ནས་དབུ་མར་ཐིམ་ནས་འབར་བ་ཞིག་དགོས་ཏེ། དེའི་་་་་
གཏུམ་མོ་ཇི་ལྟ་བ་བཞིན་བསྐུལ་བར་ནུས་ཀྱི། སྔ་མ་གཉིས་ཀྱི་དེ་མི་ནུས་པའི་ཕྱིར།
འོ་ན་ཞུགས་གནས་ཐིམ་གསུམ་གྱི་རྟགས་ཇི་ལྟ་བུ་ཞེ་ན། ད་ལྟ་གཞི་དུས་རླུང་རྒྱུ་
བའི་ཚེ། གྱེན་རྒྱུའི་གཙོ་བྱས་རྒྱུ་བ་དང་། མཉམ་གནས་ཀྱི་གཙོ་བྱས་རྒྱུ་བའི་ཚེ་་
སྣ་བུག་གཡོན་པ་ནས་རྒྱུ་བ་དང་། སྲོག་འཛིན་གྱི་གཙོ་བྱས་ནས་རྒྱུ་བའི་ཚེ་སྣ་་་་
བུག་གཉིས་ཀ་ནས་དལ་བར་རྒྱུ་བ་དང་། ཐུར་སེལ་གྱི་གཙོ་བྱས་ནས་རྒྱུ་བའི་ཚེ་་་
སྣ་བུག་གཉིས་ཀ་ནས་དྲག་ཏུ་རྒྱུ་བས་རེ་འཇོག་པར་ཡོད་པ་ལ་དམིགས་པ་འདི་་་
བསྒོམ་པའི་སྟབས་ཀྱིས་གཡས་རྒྱུ་དང་གཡོན་རྒྱུ་ཡུན་ཐུང་དུ་སོང་། མཉམ་རྒྱུ་་་་
ཡུན་ཇེ་རིང་སོང་ཞིང་དེའི་ནང་ནས་ཀྱང་དལ་བར་རྒྱུ་བའི་མཉམ་རྒྱུ་རིང་དུ་སོང་
བ་ན་རླུང་དབུ་མར་འཇུག་པ་ཡིན་ལ། གཡས་རྒྱུ་དང་གཡོན་རྒྱུ། ནད་མེད་པར་
མཉམ་རྒྱུ་འབའ་ཞིག་ཏུ་སོང་ནས་ཡུན་རིང་དུ་རྟག་ཐུབ་པ་ཞིག་འདུག་ན་རླུང་་་་
དབུ་མར་གནད་པ་ཡིན་ལ། སྣ་བུག་གི་རྒྱུ་བ་ཇེ་ཞན་དུ་སོང་ནས་སྣ་བུག་གི་རྒྱུ་བ་
ཆད། དེར་མ་ཟད་ལྟོ་ཡང་འགུལ་བ་མེད་པར་སོང་ན་རླུང་དབུ་མར་ཐིམ་པ་ཡིན་
ལ། དེའི་ནང་རྟགས་ལ་ས་ཆུ་ལ་ཐིམ་པ་ཞེས་པ་རླུང་གི་ནུས་པ་ཟད་ནས། ཆུ་་་
ཀླུང་གི་ནུས་པ་གསལ་དུ་སོང་བ་ལ་ཐ་སྙད་བྱེད་ལ། དེའི་དུས་སུ་ཡིད་ངོར་སྨིག་་
རྒྱུ་ལྟ་བུའི་ཉམས་སྣང་འཆར། དེ་བཞིན་དུ་ཆུ་རླུང་མེ་རླུང་ལ་ཐིམ་པའི་རྟགས་སུ་
དུ་བ་ལྟ་བུའི་ཉམས་སྣང་འཆར། མེ་རླུང་རླུང་གི་རླུང་ལ་ཐིམ་པའི་རྟགས་སུ་་་་
མཁའ་སྣང་དང་། རླུང་རྣམ་ཤེས་ལ་ཐིམ་པ་ཞེས་རླུང་གི་ནུས་པ་ཟད་པ་ན་མར་་
མེ་འབར་བ་དང་། རྣམ་ཤེས་སྣང་བ་ལ་ཐིམ་པ་ཞེས་རྣམ་ཤེས་ཕྲར་སོང་བ་ན་་་་་
，56 | •



སྣང་བ་དཀར་ལམ། སྣང་བ་མཆེད་པ་ལ་ཐིམ་པའི་རྟགས་སུ་མཆེད་པ་དམར་ལམ།
མཆེད་པ་ཉེར་ཐོབ་ལ་ཐིམ་པའི་རྟགས་སུ་ཉེར་ཐོབ་ནག་ལམ། ཉེར་ཐོབ་འོ་་་་
གསལ་དུ་ཐིམ་པའི་རྟགས་སུ་འོད་གསལ་ནམ་མཁའ་ལྟ་བུ་འཆར། དེ་ཡང་སྔ་མ་
རྣམས་ནི་གོ་སླ་ལ། མཁའ་སྣང་ཞེས་པ་ཡིད་ངོར་མུན་ཁྲོད་ན་གློག་འཁྱུག་པ་ལྟ་་
བུའི་དམར་ལམ་ལམ་གཅིག་འཆར་ལ། , མར་མེ་རྟག་འབར་བ་ནི་སྔར་གྱི་དམར་
ལམ་དེ་ཕྲ་བ་དང་གཉིས་ཤིབ་ཏུ་སོང་བ་ལ་བྱེད། སྣང་བ་དཀར་ལམ་ནི་སྟོན་གྱི་་
ནམ་མཁའ་དྭངས་པ་ལ་ཟླ་འོད་ཀྱིས་ཁྱབ་པ་དང་། མཆེད་པ་ནི་དེ་ལ་ཉི་འོད་་་་
ཀྱིས་ཁྱབ་པ་དང་། ཉེར་ཐོབ་ནི་དེ་ལ་སྲོད་ཀྱི་སྨག་མཐུག་པོས་ཁྱབ་པ་དང་་
ནམ་མཁར་ལྟ་བུ་ནི་སྟོན་གྱི་ནམ་མཁའ་དྭངས་པ་ལ་སློད་བྱེད་ཀྱི་རྐྱེན་གསུམ་དང་
བྲལ་བའི་ཐོ་རངས་ཀྱི་ནམ་མཁའ་གཡའ་དག་པ་ལྟ་བུའི་སྣང་བ་འཆར་བར་ཡེ་་་་
ཤེས་རྡོ་རྗེ་ཀུན་ལས་བཏུས་པ་དང་། སྤྱོད་བསྡུས་ལས་བཤད་པ་སྔ་མའི་སྨིག་རྒྱུ་ལ་
སོགས་པ་ནི་གུར་ལས། དེ་ནས་མཚན་མ་མཚན་མར་བྱ། །དང་པོ་སྤྲིན་གྱི་རྣམ་་་
པ་སྟེ། །གཉིས་པ་དུ་བ་ལྟ་བུའོ། །གསུམ་པ་སྲིན་བུ་མེ་ཁྱེར་དངོས། །བཞི་པ་་་་
མར་མེ་གསལ་འབར་བ། །ལྔ་པ་རྟག་ཏུ་སྣང་བའམ། །སྤྲིན་མེད་ནམ་མཁའ་ལྟ་་
བུའོ། །ཞེས་དང་། འཇམ་དཔལ་ཞལ་ལུང་ལས་བཤད་དོ། །དེས་ན་རྟགས་དང་
སྣང་བ་འདི་རྣམས་རླུང་དབུ་མར་འཇུག་པ་དང་། གནས་པ་དང་། ཐིམ་པའི་་་
སྐབས་གསུམ་ཀར་འབྱུང་ཡང་སྣང་བ་རྒྱས་མི་རྒྱས་དང་། གསལ་མི་གསལ་གྱི་་་་
ཁྱད་པར་ཤིན་ཏུ་ཆེ་སྟེ། འདི་ནི་ཐིམ་པའི་སྐབས་ངོས་བཟུང་བའོ། །དེ་ནི་གྲུབ་་
ཆེན་མཚོ་སྐྱེས་ཀྱི་བཞེད་པ་ལྟར་ཡིན་ལ་མི་ཐུབ་ཟླ་བས་ནི། ལྟེ་བར་གཏུམ་མོ་སྦྱར་
བ་ཡིས། །དེ་བཞིན་གཤེགས་པ་ལྔ་བསྲེགས་ཏེ། །ཞེས་སོགས་ཀྱི་དོན་དུ་མཛད་་་
ནས། ཡང་ལྟེ་བའི་ཨོཾ་ཡིག་ལས་མེ་འོད་འཕྲོས། སྙིང་གར་སོང་། སྙིང་གའི་རྩ་་
ནང་སོ་སོ་གནས་པ་དེ་བཞིན་གཤེགས་པ་ལྔའི་ངོ་བོར་གྲུབ་པའི་བྱང་སེམས་ཞུ་་་་
• 565 •



ནས་ལྟེ་བའི་ཨོཾ་ཡིག་ལ་འཇོག ཡང་འོད་ཟེར་ཡར་འཕྲོས་མགྲིན་པའི་རྩ་འཁོར་་་
གྱིས་དབུས་སུ་སོང་སྟེ་བསྐོར་བ་ལན་གསུམ་བྱས། སྤྱན་མ་སོགས་ཀྱི་ངོ་བོར་གྱུར་
པའི་བྱང་སེམས་བསྲེགས་པ་སྟེ་བཞུ་ནས་སྔར་ལྟར་འཛག དེ་ནས་ཡར་སོང་རང་
གི་སྣ་བུག་གཡས་ནས་ཐོན། སངས་རྒྱས་བྱང་སེམས་རྣམས་ཀྱི་སྣ་བུག་གཡོན་པ་་
ནས་ཞུགས། མགྲིན་པ་དང་སྙིང་གའི་བར་དུ་སོང་སྟེ། དེ་བཞིན་གཤེགས་པ་ལྔ་
དང་སྤྱན་སོགས་བཞིའི་ངོ་བོར་གྱུར་པའི་བྱང་སེམས་བཞུ་སྟེ་ཚུར་བཀུག དེ་་་་་
བཞིན་གཤེགས་པ་རྣམས་ཀྱི་སྣ་བུག་གཡས་ནས་ཐོན། རང་གི་གཡོན་པ་ནས་་་་
ཞུགས་ཏེ་མགྲིན་པ་དང་སྙིང་གའི་བར་དུ་སོང་ནས་སྔར་གྱི་བྱང་སེམས་རྣམས་་་་
གསོས་པར་བསྒོམ། ཕྱི་མ་འདི་ནི་གྲུབ་ཆེན་ནག་པོ་སྤྱོད་པ་དང་། དྲིལ་བུ་ཞབས་
ཀྱིས་ཀྱང་བཤད་པའི་གཏུམ་མོའི་མན་ངག་ཁྱད་པར་ཅན་ནོ། །དེས་ལྟེ་བའི་རྩ་་་་
འཁོར་ལ་ཡི་གེ་བཀོད་པའི་གཏུམ་མོ་བསྒོམ་པ་བསྟན་ཟིན་ཏོ། །
གཉིས་པ་སྙིང་གའི་རྩ་འཁོར་ལ་བརྟེན་ནས་བསྒོམ་པ་ནི། ནུ་མ་གཉིས་ཀྱི་
དབུས་ཐད་རྒྱབ་ལ་ཅུང་ཟད་ཉེ་བ་ན། སྙིང་གའི་རྩ་འཁོར་ཁ་ཐུར་བསྟན་ཡོད་་་་
པའི་མདུད་མཚམས་ཀྱི་དབུ་མའི་ནང་དུ་ཟླ་གདན་སྲན་མ་ཕྱེད་གཤགས་ཙམ་གྱི་་་
སྟེང་ཧཱུཾ་ཁ་མདོག་སྔོན་པོ་མགོ་ཐུར་དུ། དབུ་མ་ཟུག་པའི་རྩ་འདབ་བརྒྱད་པོའི་་་་
རྩའི་སྦུགས་ནང་དུ་ཨ་ལི་སོགས་དབྱངས་ཡིག་ཐུང་ངུ་བརྒྱད་ཁ་མདོག་སྔོན་པོ་ཐིག་
ལེ་ནཱ་ད་དང་བཅས་པ་བསྒོམ་པ་དབུས་ཀྱི་ཧཱུྃ་ཡིག་ལས་སེམས་ཞུགས་པ་བཞིན་དུ་
བྱས་ནས་བསྒོམ་མོ། །
གསུམ་པ་མགྲིན་པའི་རྩ་འཁོར་བསྒོམ་པ་ནི། ཨོལ་མདུད་ཐད་ཙམ་གྱི་་་་
མགྲིན་པའི་ནང་ན་རྩ་འདབ་མ་བཅུ་དྲུག་ཁ་གྱེན་བསྟན་ཡོད་པའི་སྔར་ལྟར་དབུ་་
མའི་ནང་དུ་གདན་སྔར་ལྟར་ལ། ཨོཾ་ཁ་མདོག་དམར་པོ་རྩ་འདབ་རྣམས་ཀྱི་ནང་
དུ་ཤར་དུ་ཨཱརིང་པོ། དེ་ནས་རྩ་འདབ་གཅིག་རེ་བོར་བའི་འདབ་མ་གསུམ་པར་
• 566 •



ཨཱརིང་པོ་སྟེ་བར་དུ་འདབ་མ་རེ་རེ་བོར་བར་དབྱངས་ལྷག་མ་དྲུག་བཀོད་པ་་་་་
མདངས་ཀྱང་ཁ་མདོག་དམར་པོ་སོགས་སྔར་བཞིན། སྤྱི་བོའི་རྩ་འཁོར་བསྒོམ་པ་
ནི། སྤྱི་བོའི་ཚངས་བུག་གི་ནང་ཙམ་ན་རྩ་འདབ་སོ་གཉིས་ཁ་ཐུར་བལྟ་ཡོད་པའི་
དབུ་མའི་ནང་དུ་སྔར་ལྟར་ཟླ་གདན་ལ་ཧཾ་དཀར་པོ་མགོ་ཐུར་དུ་བལྟ་བ་ཐིག་ལེ་ནཱ་
ད་དང་བཅས་པ་རྩ་འདབ་རྣམས་ཀྱི་སྦུགས་ནང་དུ་ཨ་ཐུང་། དེ་ནས་གཡས་་་་་
བསྐོར་དུ་བར་དུ་རྩ་རེ་རེ་བོར། བཅོ་ལྔ་ལ་དབྱངས་ལྷག་མ་བཅོ་ལྔ་ཁ་མདོག་་་་་་
དཀར་པོ་ཐིག་ལེ་ནཱ་ད་དང་བཅས་པ་མགོ་ཐུར་དུ་བལྟ་བ་བདུད་རྩིའི་རྒྱུན་འཛག་
པའི་དབུས་ཀྱི་ཡི་གེ་ལ་སེམས་ཞུགས་པ་བཞིན་བསྒོམ་མོ། །ལྷག་མ་བསྒོམ་ཚུལ། ་
གེགས་སེལ། བསྒོམ་པའི་ལག་རྗེས་ལ་སོགས་པ་ནི་སྔར་བཞིན་ནོ། །བསྒོམ་ཚུལ་
བསྡུས་པར་བྱེད་ན་འཁོར་ལོའི་དབུས་ཀྱི་ཡི་གེ་བཞི་པོ་བསྒོམ་པས་ཆོག་གོ །གཏུམ་
མོའི་དམིགས་པ་བཞི་པོ་འདི་ཡང་སྔ་མ་སྔ་མ་ལ་མྱོང་བ་ཐོན་པ་ན་དེ་མ་བརྗེད་་་་
པའི་ངང་ལས་ཕྱི་མ་བསྣན་ཞིང་བསྒོམ་པ་ཡིན་ནོ། །
གཉིས་པ་དབུ་མ་སྦྱོང་བྱེད་ཕྲ་ཐིག་བསྒོམ་པ་ནི། བསྐྱེད་རིམ་བསྒོམ་པ་དང་
གནད་གཞན་གསུམ་གོང་བཞིན་བྱས། བསྒོམ་པ་ཡུལ་གྱི་གནད་ནི་རང་ཀྱི་རྡོ་རྗེ་་
ཡབ་ཡུམ་ཁ་སྦྱོར་དུ་གསལ་བའི་རང་གི་རྡོ་རྗེའི་བུ་གའི་ནང་ཙམ་ན་རྩ་དབུ་མའི་
མར་སྣ་སོགས་སྦུབས་གྲིས་བཅད་པ་བཞིན་ཁ་གདེངས་ཡོད་པར་བསམ། རང་གི་
སྤྱི་བོ་ནས་བྱང་སེམས་ཞུ་བ་དབུ་མའི་ནང་ནས་མར་བརྒྱུད་དེ། ནོར་བུའི་བུ་གའི་
ནང་དུ་སླེབས་པ་ན་གདན་ཉི་མའི་གདན་སྲན་མ་ཕྱེད་གཤགས་ཙམ་གྱི་སྟེང་དུ་་་་
ཐིག་ལེ་ཁྱད་པར་ཅན་གསུམ་དང་ལྡན་པ་སྟེ། ཁ་དོག་གི་ཁྱད་པར་སྔོན་པོ།
དབྱིབས་ཀྱི་ཁྱད་པར་ཟླུམ་པོ། ཆེ་ཆུང་གི་ཁྱད་པར་ཡུངས་དཀར་གྱི་འབྲུ་ཚད་་་་་་
ཙམ་འོད་འཚེར་བ་ཞིག་བསྒོམ། དེའི་ནང་དུ་ཀྱི་རྡོ་རྗེའི་ལྷ་དགུའི་གཞལ་ཡས་་་་
ཁང་ལྷ་དང་བཅས་པ་གསལ་གདབ། དབུས་ཀྱི་རྡོ་རྗེ་ལ་ལོག་ནས་བལྟ་བ་མ་ཡིན་
• 567 •



པར་རང་གི་སེམས་དེའི་ཐུགས་ཀར་ཞུགས་ཏེ་བསྒོམ་པ་ཡིན་ནོ། །གཞན་བགེགས་
སེལ་སོགས་སྔར་དང་འདྲ་བ་ལ། བྱང་སེམས་དབུ་མ་ནས་འབབ་པ་ལ་ནི་བཟློག་
ཐབས་སོགས་གང་ཡང་མི་དགོས་ཤིང་། བྱང་སེམས་ནོར་བུའི་རྩེར་སླེབས་པ་ཡང་
རླུང་སྟབས་ཀྱིས་ཕྱིར་མི་བོར་བར་འཛིན་ནུས་པ་ཡིན་ལ། དེ་མིན་པའི་འབར་་་་་
འཛག་ཤས་ཆེ་བ་ལ་ནི་ཤ་ལྤགས་ཀྱི་བར་ནས་གཏུམ་མོ་ཕལ་པ་འབར། བྱང་་་་་་
སེམས་ཞུ་བ་ནི་བཟློག་དགོས་ཤིང་བཟློག་པ་ཡང་མཐོན་པོ་ནས་བཟློག་དགོས་ཏེ།
སྨྲ་མོར་སླེབས་ན་བཟློག་པར་མི་ནུས་ཤིང༌། མ་ལོག་པར་བྱང་སེམས་ཕྱིར་ཤོར་ན་
ནི་ཕྱིས་ཀྱང་ལང་ཅན་དུ་ཤོར་བས། ཕྱིས་ཀྱང་བྱང་སེམས་ནོར་བུའི་རྩེ་མོར་་་་་་
འཛིན་མི་ནུས་པ་དགག་བྱ་ཡོད། བར་སྐབས་སུ་ལས་ལ་ནི་མཛེ་ལ་སོགས་པའི་
ནད་དུ་འགྲོ་བར་གསུངས་པའི་ཕྱིར། དེས་ན་བཟློག་ལུགས་ཀྱང་རྐང་པ་གཉིས་་་
སྐྱིལ་ཀྲུང་བཅས་སྒལ་ཚིགས་དྲང་པོར་བསྲངས། ལག་པ་གཉིས་བྲང་ཁར་བསྣོལ་
ཏེ་ཁུ་ཚུར་བྱས་པའི་གཡས་པའི་ཁུ་ཚུར་དཔུང་པ་གཡོན་ལ་བཀལ། གཡོན་པའི་་
ཁུ་ཚུར་གཡས་ལ་བཀལ་ཏེ་དབང་པོའི་མཆོག་མིག་སྟེ་བགྲད། ལྟོ་བ་སྒལ་ཚིགས་་
ལ་སྦྱར། ཧཱུྃ་ཉི་ཤུ་རྩ་གཅིག་འདྲེན་བཞིན་པས་ཐིག་ལེ་ཡོད་པ་དེ་ནས་དབུ་མའི་་་
ནང་ན་ཡར་དྲངས་ཏེ་སྤྱི་བོར་སླེབས་པའི་མོས་པ་བྱས། དེ་དང་དུས་མཉམ་དུ་་་
སྐྱིལ་ཀྲུང་དང་ལག་པ་བསྣོལ་བ་བཤིག རྐང་ལག་བཞི་ཀ་དུས་མཉམ་དུ་དཀྲུག་་་
ཅིང་ཐིག་ལེ་ལུས་ཀྱི་རྩ་གནས་སོ་སོར་གྲམ་པའི་མོས་པ་བྱའོ། །བདེན་གཉིས་་་་་
འདྲེན་ཚུལ་སོགས་ནི་གོང་བཞིན་ལ། ཁ་ཅིག་དམིགས་པ་རེ་རེའི་མཐར་ཐིག་ལེ་་
དབབ་བཟུང་བཟློག་གྲམ་བྱེད་པ་ལ་ནི། རྒྱུ་མཚན་ཅི་ཡང་མེད་ཀྱི་འདི་འདྲ་བའི་
གེགས་སེལ་ཁོ་ནའི་སྐབས་སུ་བྱའོ། །
གསུམ་པ་འོད་གསལ་སྐྱེད་བྱེད་སྙིང་གར་ཡན་ལག་དྲུག་བསྒོམ་པ་ནི། །
བསྐྱེད་རིམ་བསྒོམ་པ་སོགས་གོང་བཞིན་ལ་ཡུལ་གྱི་གདན་ནི་རང་ཀྱི་རྡོ་རྗེ་གསལ་་
•568，



བའི་སྙིང་གའི་རྩ་འཁོར་གྱི་དབུ་མའི་ནང་དུ་ཉི་གདན་ཁ་སྦྱོར་ཡུངས་དཀར་ཙམ་་་
གྱི་ནང་དུ་ཧཱུཾ་ཡིག་སྔོན་པོ་ཁ་མདོག་ལྔ་འཕྲོ་བ་གཅིག་བསྒོམ། ཧཱུྃ་ཡིག་དེ་ཡོངས་སུ་
གྱུར་པ་ལས་ཐིག་ལེ་ཁ་མདོག་ལྔ་འཕྲོ་བ་གཅིག་བསྒོམ། ཐིག་ལེ་དེ་ལས་འོད་ཟེར་
ཁ་མདོག་ནག་པོ་ཕྱིར་འཕྲོས་པས་རྟེན་དང་རྟེན་པའི་དཀྱིལ་འཁོར་ཐམས་ཅད་ཁ་
མདོག་ནག་པོར་སོང་བར་བསྒོམ། ཡང་ཐིག་ལེ་དེ་ལས་འོད་ཟེར་དམར་པོ་ཕྱིར་་་
འཕྲོས་རྟེན་དང་བརྟེན་པའི་དཀྱིལ་འཁོར་ཐམས་ཅད་ཁ་མདོག་དམར་པོར་བྱས།
ཡང་ཐིག་ལེ་དེ་འོད་ཟེར་ཁ་མདོག་སེར་པོ་ཕྱིར་འཕྲོས་རྟེན་དང་བརྟེན་པའི་དཀྱིལ་
འཁོར་ཐམས་ཅད་ལ་ཕོག་སྟེ་ཁ་མདོག་སེར་པོར་བྱས་པར་བསྒོམ། ཡང་ཐིག་ལེ་་
དེ་ལས་འོད་ཟེར་ལྗང་གུ་འཕྲོས་རྟེན་དང་བརྟེན་པ་ཐམས་ཅད་ལ་ཕོག་སྟེ་ཐམས་་
ཅད་མདོག་ལྗང་ཁུར་བྱས། ཡང་ཐིག་ལེ་དེ་ལས་འོད་ཟེར་སྔོན་པོ་འཕྲོས་རྟེན་་་་་
དང་བརྟེན་པའི་དཀྱིལ་འཁོར་ལ་ཕོག་སྟེ་ཐམས་ཅད་སྔོན་པོར་བྱས། ཡང་ཐིག་ལེ་
དེ་ལས་འོད་ཟེར་དཀར་པོ་འཕྲོས་རྟེན་དང་བརྟེན་པའི་དཀྱིལ་འཁོར་ཕོག་སྟེ་་་་་
ཐམས་ཅད་དཀར་པོ་བྱས། ཡང་སྙིང་གའི་ཐག་ལེ་དེ་ཉིད་ཧཱུཾ་ཡིག་ཏུ་གྱུར། ཧཱུྃ་་་
ཡིག་དེ་ལས་ཨ་ལི་ཀ་ལིའི་ཡི་གེ་རྣམས་ལུས་ཀྱི་ཕྱིར་འཕྲོས། དེ་ལས་འོད་ཟེར་་་་་
འཕྲོས། སྣོད་བཅུད་ཐམས་ཅད་ལ་ཕོག སྣོད་བཅུད་ཐམས་ཅད་འོད་དུ་ཞུ།
ཚུར་འདུས་དུར་ཁྲོད་བསྲུང་འཁོར་དང་བཅས་པ་ལ་ཐིམ། དུར་ཁྲོད་བསྲུང་་་་་་
འཁོར་དང་བཅས་པ་འོད་དུ་ཞུ་གཞལ་ཡང་ཁང་ལ་ཐིམ། དེ་འོད་དུ་ཞུ་བ་འཁོར་
གྱི་ལྷ་རྣམས་ལ། དེའི་འོད་དུ་ཞུ་བ་རང་རང་གི་ཕྱོགས་ཀྱི་ཞལ་ལ་ཐིམ། གཙོ་བོ་
ཡབ་ཡུམ་ཡང་འོད་གསལ་དུ་ཞུ་ཧཱུྃ་ཧ་ཐིམ། ཟླ་ཉི་ཧཱུྃ་དང་བཅས་པ་འོད་དུ་ཞུ།
འོད་ཟེར་ཇེ་ཆུང་ཇེ་ཆུང་ལ་སོང་ནས་གནས་དེ་ཉིད་དུ་མི་དམིགས་པར་སོང་བ་ལ་
སེམས་དམིགས་ཏེ་བཟུང་བས། རླུང་དབུ་མར་ཞུགས་གནས་ཐིམ་གསུམ་བྱས་་་་
པའི་འོད་གསལ་སྔར་བཤད་པ་ལྟར་འཆར་བས། སྤྱིར་སྣང་མཆེད་ཐོབ་གསུམ་་་་
• 569 •



དང་། ཁྱད་པར་འོད་གསལ་གྱི་དུས་བདེ་སྟོང་སྦྱར་ཏེ་མཉམ་པར་བཞག་པར་བྱའོ།།
བཞི་པ་ལས་རླུང་འགོག་བྱེད་སྲོལ་དེ་གཉིས་བསྒོམ་པ་ལ་རྡོར་བཟླས་བྱེད་ཚུལ་
དང༌། བུམ་པ་ཅན་བསྒོམ་ཚུལ་གཉིས། དང་པོ་ལ། རླུང་གི་རང་བཞིན་གཏན་
ལ་དབབ་པ། སྔགས་ཀྱི་རང་བཞིན་གཏན་ལ་དབབ་པ། རླུང་སྔགས་དབྱེར་མེད་
དུ་སྦྱར་ཏེ་བཟླས་པ་བྱེད་ཚུལ་དང་གསུམ། །
དང་པོ་ལ། ངོ་བོའི་སྒོ་ནས་དབྱེ་ན། རྩ་བའི་རླུང་ལྔ་དང་ཡན་ལག་གི་རླུང་
ལྔ་སྟེ་བཅུའམ། ཡང་ན་འཛིན་པ་དབང་པོའི་རླུང་དྲུག བཟུང་བ་ཡུལ་གྱི་རླུང་་་
དྲུག་སྟེ་བཅུ་གཉིས། རྒྱུ་ཚུལ་གྱི་སྒོ་ནས་དབྱེ་ན། རླུང་ཉི་ཁྲི་ཆིག་སྟོང་ངམ།
ལྡང་འཇུག་གསུམ་གྱི་རླུང་གསུམ་མོ། །དེ་ཡང་རྩ་བའི་རླུང་ལྔ་ནི། གྱེན་རྒྱུ།
སྲོག་འཛིན། མཉམ་གནས། ཐུར་སེལ། ཁྱབ་བྱེད་དང་ལྔ། དེ་ལྔ་པོ་རེ་རེ་ཡང་
ཁྱད་ཆོས་དྲུག་དྲུག་གིས་ཤེས་པར་བྱ་སྟེ། གྱེན་རྒྱུ་ལྟ་བུ་ལ་མཚོན་ན། རྩ་བའི་་་་
གནས་མགྲིན་པའི་རྩ་འཁོར་ལ་གནས། རང་སྟོབས་ཀྱི་ཁ་མདོག་དམར་པོ། ཁོས་
གཙོ་བྱས་ནས་རྒྱུ་ན་སྣ་བུག་གཡས་ནས་རྒྱུ་ཞིང་། མགོན་པོ་ལྔའི་ནང་ནས་འོད་་་
དཔག་མེད་ཀྱི་རླུང་། འབྱུང་བ་བཞིའི་ནང་ནས་མེའི་རླུང་། བྱེད་ལས་ངག་གྱེན་
དུ་འདྲེན་པ་སོགས་བྱེད་དོ། །སྲོག་འཛིན་རྩ་བའི་གནས་སྙིང་གའི་རྩ་འཁོར་ཁ་་་
མདོག་དཀར་པོ། ཁོས་གཙོ་བྱས་ནས་རྒྱུན་སྣ་བུག་གཉིས་ཀ་ནས་མཉམ་རྒྱུ་ཞན་པ།
མི་བསྐྱོད་པའི་རླུང་། ཆུའི་རླུང་། བྱེད་ལས་སྲོག་འཛིན་པའི་བྱ་བ་བྱེད་དོ། །
མཉམ་གནས་ནི་ལྟེ་བའི་རྩ་འཁོར་ལ་གནས། ཁ་མདོག་ལྗང་སེར་སྣ་བུག་གཡོན།
དོན་ཡོད་གྲུབ་པའི་རླུང་། བྱེད་ལས་ཟས་ཞུ་བ་སོགས་བྱེད། ཐུར་སེལ་ནི་གནས་
གསང་གནས་ཀྱི་རྩ་འཁོར་མདོག་སེར་པོ་སྣ་བུག་གཉིས་ནས་མཉམ་དུ་རྒྱུ་དྲག་པོ།
རིན་འབྱུང་གི་རླུང་། སའི་རླུང་། བྱེད་ལས་བཤང་གཅིག་ཐུར་དུ་འདྲེན་པ། -
ཁྱབ་བྱེད་ནི་གནས་སྒལ་ཚིགས་རྣམས་ལ། ཁ་མདོག་ནག་པོ། གཞི་དུས་ལ་སྣ་་་
• 570 •



བུག་ལ་ནི་རྒྱུ། རྣམ་སྣང་གི་རླུང་། ནམ་མཁའི་རླུང༌། ལུས་འགུལ་བསྐྱོད་སོགས་
ཀྱི་བྱ་བ་བྱེད་པའོ། །ཡན་ལག་གི་རླུང་ལྔ་ནི། རྒྱུ་བ་དང༌། རྣམ་པར་རྒྱུ་བ་དང་།
ཡང་དག་པར་རྒྱུ་བ་དང་། རབ་ཏུ་རྒྱུ་བ་དང༌། ངེས་པར་རྒྱུ་བ་དང་ལྔའོ། །
དང་པོ་ནི་མིག་གི་སྒོ་ལ་རྒྱུ་ཞིང་མིག་ཤེས་ཀྱི་གཟུགས་འཛིན་པའི་བྱ་བ་བྱེད། །
གཉིས་པ་ནི། རྣ་བའི་སྒོ་ལ་རྒྱུ་ཞིང་ཉན་ཤེས་ཀྱིས་སྒྲ་འཛིན་པའི་བྱ་བྱེད། གསུམ་
པ་ནི། སྣ་བའི་སྒོ་ལ་རྒྱུ་ཞིང་སྣ་ཤེས་ཀྱིས་དྲི་འཛིན་པའི་བྱ་བ་བྱེད། བཞི་པ་ནི་་་་་
ཁའི་སྒོ་ལ་རྒྱུ་ཞིང་ལྕེ་ཤེས་ཀྱིས་རོ་འཛིན་པའི་བྱ་བ་བྱེད། ལྔ་པ་ནི་བ་སྤུའི་བུག་ག་
ཐམས་ཅད་ནས་རྒྱུ་ཞིང་། ལུས་ཤེས་ཀྱིས་རེག་བྱ་འཛིན་པའི་བྱ་བ་བྱེད་དོ། །
ཡན་ལག་གི་རླུང་ལྔ་པོ་འདི་ཡང་། རྩ་བ་སྲོག་འཛིན་ལས་གྱེས་པ་ཡིན་ནོ། །རླུང་
ལ་གྲངས་ཇི་ཙམ་ཞིག་ཕྱེ་ཡང་། ནང་དུ་འཇུག་པ་དང་གནས་པ་དང་ཕྱིར་ལྡང་་་
བའི་རླུང་གསུམ་དུ་འདུས་སོ། །སྔགས་ཀྱི་རང་བཞིན་གཏན་ལ་དབབ་པ་ནི། །
སྤྱིར་སྔགས་དེ་ལ་མགོར་ཨོ་ཡོད་ལ་ཐར་སཱ་ཧཱ་མེད་པ་མཐའ་མེད་ཀྱི་སྔགས་དང་།
མཐར་སཱ་ཧཱ་ཡོད་ལ་མགོར་ཨོ་མེད་པ་མགོ་མེད་དང་། གཉིས་ཀ་མེད་པ་བཏུས་་་
པའི་སྔགས་དང་། གཉིས་ཀ་ཡོད་པ་སྦྲུལ་གྱི་སྔགས་ཏེ་སྔགས་རིང་བཞི་དང༌།
ཡང་བཏུ་བའི་གཞིར་གྱུར་པའི་སྔགས་དབྱངས་གསལ་གྱི་ཡི་གེ་རྣམས་ལ་ཡང་ཨ་ལི་
སོགས་བཅུ་གཉིས་བུད་མེད་ཀྱི་ཡི་གེ་དང་། གསལ་བྱེད་རྣམས་སྐྱེས་པའི་ཡི་གེ་་་
དང༌། རཾ་ལཾ་བཞི་མ་ནིང་གི་ཡི་གེ་ཡིན་ལ། དེ་ལས་བཏུས་པའི་སྔགས་རྣམས་་་་
ཀྱང་། སྐྱེས་པ་དང་བུད་མེད་མ་ནིང་གི་ཡི་གེ་གསུམ་དུ་འདུས་ཤིང་། དེ་ཡང་་་་
སྐྱེས་པའི་ཡི་གེ་ཐམས་ཅད་ཨོ་དང་། བུད་མེད་ཡི་གེ་ཐམས་ཅད་ཨཱདང༌། མ་་་
ནིང་གི་ཡི་གེ་ཐམས་ཅད་ཧཱུྃ་དུ་འདུ་བས། སྔགས་ཐམས་ཅད་ཨོཾ་ཨཱ༔ཧཱུྃ་གི་ཡི་གེ་་་
གསུམ་དུ་འདུས་ཏེ། སྔགས་བཟླས་པས་ཐུགས་རྒྱུད་བསྐུལ་བར་བྱེད་པའི་ལྷ་་་་
ཐམས་ཅད་ཀྱང་སྐུ་གསུང་ཐུགས་ཀྱི་རྡོ་རྗེ་གསུམ་དུ་འདུས་པའི་ཕྱིར་ཏེ། རྣམ་་་་
• 57| •



སྣང་དང་རིན་འབྱུང་གི་རིགས་ཀྱི་ལྷ་རྣམས་ཐམས་ཅད་སྐུ་རྡོ་རྗེར་འདུས། འོད་་་
དཔག་མེད་དང་དོན་གྲུབ་ཀྱི་རིགས་ཐམསཅད་གསུང་རྡོ་རྗེར་འདུས། མི་བསྐྱོད་
པའི་དང་དྲུག་པ་རྡོ་རྗེ་འཆང་ནི་ཐུགས་རྡོ་རྗེར་འདུས་པའི་ཕྱིར་རོ། །རླུང་སྔགས་
དབྱེར་མེད་དུ་སྦྱར་ཏེ་བཟླས་པ་བྱེད་ཚུལ་ལ། དངོས་དང་གེགས་བྱུང་ན་སེལ་་་་
བའི་ཚུལ་གཉིས། དང་པོ་ལ། རྩ་བའི་རླུང་ལ་རྡོར་བཟླས་བྱེད་ཚུལ་དང་། ཡན་
ལག་གི་རླུང་ལ་རྡོར་བཟླས་བྱེད་ཚུལ་གཉིས། དེ་ཡང་རྡོར་བཟླས་བྱེད་པའི་ཚེ།
ཡིད་ཀྱིས་ཨོ་ཨཱཧཱུྃ་ཞེས་བཟླས་པར་བྱེད་པ་ནི་མིན་ཏེ། དེ་ལྟར་ན་ཡིད་བཟླས་་་་
ཙམ་དུ་འགྱུར་བའི་ཕྱིར། ཡང་རྡོར་བཟླས་བྱེད་པའི་ཚེ། རླུང་ནང་དུ་འཇུག་པ་ཨོ་
ཞེས་པའི་ཡི་གེའི་གཟུགས་དང༌། གནས་པ་ཨཱཿཞེས་པའི་ཡི་གེའི་གཟུགས་སུ་་་་་
བསྒོམས་པ་ཡང་མིན་ཏེ། དེ་ལྟར་ན་ཡི་གེའི་བཟླས་པ་བྱས་པར་འགྱུར་བའི་ཕྱིར། །
ཡང་རླུང་ནང་དུ་འཇུག་ན་ཨོ་ཞེས་ངག་ཏུ་འདོན་པ་ཡང་མིན་ཏེ། དེ་ལྟར་ན་ངག་
གི་བཟླས་པར་འགྱུར་བའི་ཕྱིར། དེ་ལྟར་ན་རླུང་ནང་དུ་འཇུག་པའི་གདངས་འདི་ ་
ཨོ་ཞེས་པའི་གདངས་དང་། གནས་པའི་གདངས་ཨཱཞེས་པའི་གདངས་དང་། །
རླུང་སྣ་བུག་ལ་ཕྱིར་འབྱུང་བའི་གདངས་ཧཱུྃ་གི་གདངས་སུ་ཡོད་པར་མོས་ནས་་་
བསྒོམ་པ་ཡིན་ཏེ། རྡོ་རྗེ་ཕྲེང་བ་ལས། གང་ཡང་སེམས་ཅན་ཁམས་གསུམ་ལས།
སྲོག་གི་རྩོལ་བ་ལ་བརྟེན་ནས། །གསང་སྔགས་རྒྱལ་པོ་བཟློག་བཞིན་དུ། །མི་ཤེས་
བསམ་གཏན་ཀློག་པ་སྤང་། །ཞེས་གསུངས་པའི་ཕྱིར། དེ་ན་དམིགས་པ་དངོས་
ནི། བསྐྱེད་རིམ་བསྒོམ་པ་སོགས་གནད་གསུམ་ཡན་ཆད་གོང་བཞིན་ལ། ཡུལ་གྱི་
གནད་ནི་རང་ཀྱི་རྡོ་རྗེར་གསལ་བའི་ཉིང་གའི་རྩ་འཁོར་གྱི་དབུ་མའི་ནང་དུ་གོང་
དུ་བཤད་པ་ལྟར་ཉི་ཟླ་ཁ་སྦྱོར་གྱི་དབུས་སུ་ཧཱུཾ་ཡིག་ཐིག་ལེ་ནཱ་ད་དང་བཅས་པ་་་་
གསལ་གདབ། རླུང་སྣ་སྒོ་ནས་འཇུག་པའི་ཚེ་ཨོ་ཞེས་པའི་གདངས་ཀྱིས་སྣ་སྒོ་་་་
ནས་ཞུགས། སྨིན་མཚམས་ན་དབུ་མའི་ཡར་སྣ་ཁ་གདངས་ཡོད་པ་ན་མར་ཞུགས།
• 572 •



སྙིང་གའི་ཧཱུྃ་དུ་སླེབས་པ་དང་། ཨཱཞེས་པའི་གདངས་ཀྱི་ཧཱུྃ་ལ་ཐིམ། འཇུག་་་་
པའི་ཡུན་ཙམ་ཞིག་དེ་ལ་དམིགས་ཏེ་བསྒོམ། ཡང་ཧཱུྃ་ཞེས་པའི་གདངས་ཀྱིས་དབུ་
མའི་ནང་ནས་ཡར་བརྒྱུད་དེ་སྣ་སྒོ་ལ་ཐོན་པར་སེམས་པ་དེ་ཡང་ཡང་བསྒོམ་པར་
བྱེད་པ་ཡིན། རྩ་བའི་རླུང་གང་ན་རྡོར་བཟླས་བྱེད་ཀྱང་སྙིང་གའི་མི་ཞིག་པའི་ཧཱུཾ་
ལ་གནས་པ་བྱེད་དགོས་ཀྱི། ཕལ་ཆེ་བ་འདོད་པ་ལྟར་གྱེན་རྒྱུ་ལ་རྡོ་བཟླས་བྱེད་་་་
པའི་ཚེ་གནས་པ་མགྲིན་པའི་རྩ་འཁོར་དུ་བྱེད་པ་དང་། མཉམ་གནས་ལ་རྡོ་་་་
བཟླས་བྱེད་པའི་ཚེ་ལྟེ་བའི་རྩ་འཁོར་ལ་གནས་པ་བྱེད་པ་མི་རིགས་ཏེ། འདུས་པ་
རྩ་རྒྱུད་ཀྱི་ལེའུ་དྲུག་པར། དཀྱིལ་འཁོར་བཞིའི་བཟླས་པ་བྱས་ནས་སྙིང་གའི་མི་་
ཞིག་པ་བསྐུལ་བར་གསུངས་པའི་ཕྱིར་རོ། །འོན་ཀྱང་གཏུམ་མོ་སྦྱར་བ་སོགས་ཀྱི་
དགོས་པ་ཁྱད་པར་ཅན་ཡོད་པའི་ཚེ་ལྟེ་བ་སོགས་ནས་ཀྱང་བྱེད་པར་གསུངས་པས།
དེའི་བྱེད་ཚུལ་ནི་ཐུར་སེལ་གྱི་རླུང་རྟགས་ཀྱི་སྒོ་ལ་ཡང་རྒྱུ་བར་གསུངས་པས།
སྟེང་གི་སྣ་སྒོའི་རླུང་ཨོ་ཞེས་ནང་དུ་འཇུག་པའི་ཚེ། ཐུར་སེལ་གྱི་རླུང་ལྟེ་བའི་དབུ་
མ་ནས་ཧཱུྃ་ཞེས་པའི་གདངས་ཀྱི་རྟགས་ཀྱི་རྩེ་བར་འགྲོ། སྟེང་གི་སྲོག་རླུང་སྙིང་་་་་
གའི་ཧཱུྃ་ལ་ཨཱ8ཞེས་པའི་གདངས་ཀྱི་གནས་པའི་ཚེ་ཐུར་སེལ་རྟགས་ཀྱི་ཕྱི་རོལ་ཏུ་་་
གནས། སྟེང་གི་སྲོག་འཛིན་ཧཱུཾ་ཞེས་པའི་གདངས་ཀྱིས་ཕྱིར་སྣ་བུག་གི་སྒོ་ལ་འགྲོ་
བའི་ཚེ། ཐུར་སེལ་ཨོ་ཞེས་པའི་གདངས་ཀྱི་དབུ་མའི་ནང་ན་ཡར་འཇུག སྟེང་་
གི་སྲོག་རླུང་ཕྱིར་ཐོན་པའི་ཚེ་ཐུར་སེལ་ཨཞེས་པའི་གདངས་ཀྱིས་ལྟེ་བའི་རྩ་་་་་་
འཁོར་གྱི་དབུས་ཀྱི་ཨ་ཡིག་ལ་ཐིམ་པའི་ཚུལ་གྱིས་གནས། དེ་ལྟ་བུའི་ཚུལ་གྱི་སྲོག་
ཐུར་སེལ་གཉིས་འགྲོས་འདོད་ཀྱི་ཚུལ་དུ་རྡོར་བཟླས་བྱའོ། །དེ་ལྟར་རྩ་བའི་རླུང་
ལ་རྡོར་བཟླས་བྱས་པས་སྙིང་ཁའི་རྩ་མདུད་རྫོགས་པར་གྲོལ་བ་ནི། རྩ་བའི་རླུང་
ལ་རྡོར་བཟླས་མཐར་ཕྱིན་པའི་ཚད་ཡིན་ནོ། །
གཉིས་པ་ཡན་ལག་གི་རླུང་རྡོར་བཟླས་བྱེད་ཚུལ་ནི། མིག་སྣ་སོགས་ཀྱི་་་་་
• 573



མངོན་ཤེས་སྒྲུབ་པ་དང༌། མིག་སྣ་སོགས་ཀྱི་སྒོ་ལ་རྒྱུ་བའི་རླུང་རེངས་ནས་མིག་གི་
གཟུགས་མི་མཐོང་བ་དང་། རྣ་བས་སྒྲ་མི་ཐོས་པ་བྱུང་བའི་ཚེ་རྒྱུ་བའི་རླུང་སོགས་
ལ་རྡོར་བཟླས་བྱེད་པ་ཡིན་ཏེ། དེ་ཡང་མིག་གི་སྒོ་ལ་རྒྱུ་བའི་རླུང་རེངས་ནས་མིག་
གིས་གཟུགས་མི་མཐོང་བའི་ཚེ། མིག་གི་རྒྱལ་མོ་ཞེས་གྲགས་པ་འདིའི་ནང་ན་རྒྱུ་
བའི་རླུང་འབྱུང་འཇུག་བྱེད་པའི་རྩའི་སྣེ་མོར་ཡོད་པས། དེས་ན་རྒྱུ་བའི་རླུང་རྩ་
དེའི་ནང་ནས་སོང་སྟེ་སྙིང་གའི་མི་ཞིག་པའི་ཧཱུཾ་ལ་གནས། ཡང་དེ་ལས་ལངས་་་
ནས་རྩ་ནང་ནས་ཕྱིར་འབྱུང་བ་སྔགས་ཀྱི་གདངས་དང་སྦྱོར་ཚུལ་སོགས་གོང་་་་་་
བཞིན། དེ་ནས་རྣ་བ་སོགས་གཞན་རྣམས་ལའང་མཚོན་ལ། རྣམ་པར་རྒྱུ་བའི་་
རླུང་འབྱུང་འཇུག་བྱེད་པའི་རྩའི་སྣེ་མོ་ནི། རྣ་བའི་ནང་གི་ཤའི་འཛེར་པ་འདིའི་
དབུས་ན་ཡོད། ཡང་གར་རྒྱུ་བའི་རླུང་འབྱུང་འཇུག་བྱེད་པའི་རྩའི་སྣེ་མོ་ནི།
སྣའི་བུག་པ་གཉིས་འཛོམ་བའི་མཚམས་འདི་ན་ཡོད། རབ་ཏུ་རྒྱུ་བའི་རླུང་འབྱུང་
འཇུག་བྱེད་པའི་རྩའི་སྣེ་ནི་ལྕེའི་དབུས་ལྕེ་རང་དགར་བཞག་པའི་དུས་ལྕེ་ཆུང་བའི་
ཐད་འདི་ན་ཡོད། ངེས་པར་རྒྱུ་བའི་རླུང་འབྱུང་འཇུག་བྱེད་པའི་རྩ་བའི་སྣེ་མོ་ནི།
ལུས་ཀྱིགནས་ཕལ་ཆེར་ན་ཡོད་ཅིང་གཙོ་བོ་ནི་དཔྲལ་བ་སོགས་ནས་ཡོད་དོ། །དེ་
འདྲའི་རྩ་འཁོར་རྣམས་ཀྱང་སྙིང་གའི་རྩ་འཁོར་ལས་དགྱེས་པ་ཡིན་པས། ཡན་་་
ལག་གི་རླུང་ལ་རྡོར་བཟླས་བྱེད་པའི་ཚེ། སྙིང་གའི་རྩ་འཁོར་ལ་བྱེད་པ་དགོས་་་་
པའི་རྒྱུ་མཚན་དེ་ཡིནནོ། །ཡན་ལག་གི་རླུང་ལ་རྡོར་བཟླས་མཐར་ཕྱིན་པའི་ཚད་
ནི། ཡུལ་སྣང་ཐམས་ཅད་ནང་དུ་བདེ་བ་འབར་བའི་གྲོགས་འགྱུར་བ་ལ་མཁས་་
པ་སྔ་མ་རྣམས་བཞེད་དོ། །
གཉིས་པ་གེགས་སེལ་ཚུལ་ནི། དམིགས་པ་འདི་བསྒོམ་པའི་སྟབས་ཀྱིས་་་་
སྟོད་དུ་རླུང་ཚངས་པ་དང་དགང་བ་སོགས་དང་། སྙིང་གར་ཡན་ལག་དྲུག་་་་
བསྒོམ་པའི་ཚེ་སྙིང་མི་དགའ་ཞིང་འཕར་བ་སོགས་བྱུང་བ་དང་། འོག་སྒོར་ཕྲ་མོ་
• 57 A •



བསྒོམ་པའི་ཚེ་འོག་སྒོ་རྐྱང་པ་དང་དྲི་ཆུ་སོགས་འདོར་དཀའ་བྱུང་བའི་ཚེ། ཁ་་་་
ཅིག་དབྱུག་བཅོས་སོགས་ཀྱི་སྒོ་ནས་ཕྱིར་འདོན་པར་བྱེད་པ་ནི་མི་རིགས་ཏེ། ད་
ལན་རླུང་བསྡུས་པ་དགོས་མེད་དུ་སོང་བ་དང་ཕྱི་རེས་ནས་ཀྱང་རླུང་འདུར་་་་་
རུང་བའི་ལང་ཅན་དུ་འགྱུར་བའི་ཕྱིར་རོ། །དེས་ན་ད་ལན་རླུང་དོན་ཡོད་ཅིང་་་་
ཕྱིས་ཀྱང་རླུང་དབུ་མར་འཇུག་པའི་གྲོགས་སུ་འགྱུར་བ་ཞིག་དགོས་པས་བྱེད་ཚུལ་
ནི་སྟོད་དུ་གེགས་བྱུང་བ་ཡིན་ན། སྤྱི་གཙུག་ནས་སྐེད་པའི་བར་གྱི་རླུང་ཐམས་་་
ཅད་དམིགས་པ་བསྡུས་ནས། སྙིང་གའི་ཧཱུྃ་ཡིག་ལ་སིབ་སིབ་ཐིམ་པའི་དམིགས་པ་
ཡང་ཡང་བྱས་པས་ཞི་བར་འབྱུང་ཞིང་། འོག་སྐྲང་པ་སོགས་བྱུང་ན་སྐེད་པ་མན་
རྐང་མཐིལ་ཡན་གྱི་རླུང་དམིགས་པ་བསྡུས་ནས། ནོར་བུའི་རྩེར་གནས་པའི་ཐིག་
ལེ་ལ་ཐིམ་པའི་དམིགས་པ་ཡང་ཡང་བྱས། དེ་རོ་སྟོད་ན་བ་སོགས་བྱུང་བའི་ཚེ་་་
རང་གི་སྦྱོར་བ་འཇམ་སྦྱོར་བྱས་སམ། དྲག་ཤུལ་བྱས་བརྟག་ནས་སྦྱོར་བ་དྲག་་་་
ཤུལ་ན་གེགས་སེལ་གཞན་མི་དགོས་པར་ལུས་ཀྱི་ཀུན་སྤྱོད་སོགས་ཅུང་ཟད་པས་་་
ཀྱང་ཞི་བར་འགྱུར་ལ། སྦྱོར་བ་འཇམ་པོས་བྱས་ཀྱང་གེགས་འདུག་ན་སྔར་བཞིན་
གེགས་སེལ་བྱའོ། །དེ་ཡང་རླུང་དབུ་མར་འཇུག་པའི་ཚེ་ཉམས་སྣང་ལ་སྦྲུལ་ཁྲ་བོ་
རྩ་ནང་ལ་འཇུག་པ་དང་། སྲོག་ཆགས་གཞན་ལུས་ལ་འཇུག་པ་དང་སྤུ་རྩེ་སོགས་
ལུས་ལ་འཇུག་པར་སྣང་ན། རླུང་དབུ་མར་འཇུག་ཅིང་འཇུག་ལུགས་ལེགས་པོ་་་
ཡིན་པས་སྔར་གྱི་དམིགས་པའི་རྒྱུན་ལ་བཞག སྲོག་ཆགས་ལུས་ལས་ཐོན་པ་དང་།
མགོ་ལྤགས་མཐུག་ཅིང་མགོ་བོ་བཙིར་སོང་བའི་ཉམས་དང་། ཤ་ཟ་བ་དང་་་་་་
འཁྲིག་པ་དང་། སྦྲུལ་ཁྲ་བོ་རྩ་ནང་ནས་ཐོན་འགྲོ་བ་སོགས་ཉམས་སྣང་ལ་ཤར་ན་
རླུང་ཅུང་ཟད་དབུ་མར་འདུ་ཡང་། འདུ་ལུགས་ལེགས་པོ་མིན་པས། དམིགས་་
པ་གྲིམས་སུ་གཏོང་བ་སོགས་ལ་འབད་པར་བྱའོ། །རླུང་དབུ་མར་འདུས་པ་ན་་་་
ཁྲག་དང་བད་ཀན་སོགས་བཤལ་བ་བྱུང་ན་ཡང་སྐྱོད་མེད་དེ། དབུ་མའི་ནང་་་་་
• 575



ཁྲག་དང་བད་ཀན་སོགས་སྐམ་པོས་གང་བ་རླུང་གིས་ཞུ་ནས་དབུ་མའི་ནང་སྦྱོང་
བ་ཡིན་པའི་ཕྱིར། །
གཉིས་པ་བུམ་པ་ཅན་བསྒོམ་ཚུལ་ལ་གཉིས། ནང་གི་སྲོག་རྩོལ་བུམ་པ་ཅན་
སྒོམ་ཚུལ་དངོས་དང༌། ཕྱིའི་སྲོག་རྩོལ་ལས་རྒྱ་ལ་བརྟེན་ནས་སྒྱུ་མའི་སྐུ་སྐྱེད་པ་་་
གཉིས། དང་པོ་ལ་བུམ་པ་ཅན་ལ་ཚེ་སྒྲུབ་ཀྱི་བུམ་པ་ཅན་དང༌། དེ་ཡང་སྙིང་ག་
སོགས་སུ་ཐོག་མར་བསྒོམ་པ་གེགས་ཆེ་བས་ལྟེ་བར་བསྒོམ་པ་བྱེད་དོ། །ཞེས་སྔ་མ་
དག་གསུངས་ཀྱང་། གཏུམ་མོ་སྦྱོར་བ་སོགས་དགོས་པ་ཡོད་ན་ལྟེ་བར་ཡང་རུང་
མོད། འདིར་སྙིང་གར་བསྒོམ་དགོས་པ་ཡིན་ཏེ། འོད་གསལ་གྱི་ཡེ་ཤེས་བསྐྱེད།
དེ་ལས་སྒྱུ་མའི་སྐུར་བཞེངས་པའི་དོན་དུ་བསྒོམ་པ་ཡིན་ལ། སྙིང་ནི་འོད་གསལ་
འཆར་བའི་གནས་མཐར་ཐུག་པ་ཡིན་པའི་ཕྱིར་ཏེ། འཆི་བའི་ཚེ་ཡང་སྙིང་གར་
རླུང་སེམས་ཐམས་ཅད་འདུས་ནས་འཆི་བ་འོད་གསལ་སྙིང་གར་འཆར་བའི་ཕྱིར་
དང༌། སྡོམ་འབྱུང་ལས་ཀྱང་། འཁོར་བའི་སྟེང་དུ་བགྲོད་པའི་རླུང་། །མྱ་ངན་
འདས་པའི་འོག་ཏུ་བགྲོད། །རབ་ཏུ་མི་གནས་མྱ་ངན་འདས། །སྙིང་གའི་ཆུ་སྐྱེས་
ཟིན་འབྱུར་གནས། །སྟེང་དང་འོག་ཏུ་འགྲོ་བའི་རླུང་། །ཡིད་ཀྱི་ཁ་སྦྱར་དུ་བྱ་སྟེ།
དེ་ཡི་རྣལ་འབྱོར་བསྒོམ་པ་ཡིས། །དེས་ནི་བསྟན་པའི་ཀོ་འཕང་ཐོབ། །ཅེས་སྙིང་
གར་བསྒོམ་པར་བཤད་འི་ཕྱིར་རོ། །དེས་ན་སྒོམ་ཚུལ་ནི་བསྐྱེད་རིམ་བསྒོམ་པ་
སོགས་གནད་གསུམ་ཡན་ཆད་སྔར་དང་འདྲ་བ། ཡུལ་གྱི་གནས་ནི་ན་ཚ་སོགས་་
ཀྱི་རྐྱེན་མེད་ན་དང་པོར་སྟེང་རླུང་འོག་ཏུ་འཐེན། དེ་ནས་འོག་རླུང་སྟེང་དུ་་་་་
འཐེན་ནས་ཁ་སྦྱོར་བ་ཡིན། གྲང་བ་ཆེ་བ་སོགས་ན་ཚའི་རྐྱེན་ཡོད་ན། དང་པོར་
འོག་རླུང་ཡར་འཐེན། དེ་ནས་སྟེང་རླུང་མར་འཐེན་ནས་ཁ་སྦྱོར་བ་ཡིན་ནོ། །དེ་
ནས་རང་ཀྱི་རྡོ་རྗེར་གསལ་བའི་ངང་ནས་རླུང་རོ་རྣམས་ཕྱིར་བུས། རླུང་ཅི་ཙམ་
རྡུབ་ཐུབ་པ་གཅིག་སྣ་བུག་གཉིས་ཀ་ནས་རྡུབས་ཏེ། དབུ་མའི་ནང་ན་མར་་་་་
• 576 ，



དྲངས་སྙིང་གའི་ཧཱུྃ་བར་དུ་འཐེན། དེའི་རྗེས་སུ་འོག་སྒོ་འབྱེད་ཅིང་དམ་པར་བྱས།
སྨད་ཀྱི་རླུང་དབུ་མའི་ནང་ན་ཡང་སྙིང་གའི་ཧཱུཾ་ཡིག་གི་བར་དུ་འཐེན་ནས་ཁ་སྦྱར་
ནས་སྟེང་འོག་གི་རླུང་གཉིས་བསྒོམས་ཏེ་བསྒོམ་པ་ཡིན་ནོ། །དེ་ཡང་ཇི་ཙམ་ཐུབ་
ཀྱི་བར་དུ་བཟུང་མི་ཐུབ་པ་ན། ཁ་ནས་མ་ཤོར་བར་བྱས་ནས་སྣ་ནས་དལ་བུས་་
ཕྱིར་བཏང་། མ་བྱང་བར་ལ་རླུང་ལྷག་མ་མ་ལུས་པ་ཕྱིར་འབུད། ཅུང་ཟད་བྱང་
ནས་ལྷག་མ་ཅུང་ཟད་རེ་བཞག་གོ །སྤྱིར་བུམ་པ་ཅན་གྱི་ཡུན་ཚད་ནི། སྡོམ་་་
འབྱུང་ལས། བུམ་པ་ཅན་སྔར་ཤེས་བྱས་ནས། །བདག་ཉིད་སྐྱིལ་མོ་ཀྲུང་བཅས་
ཏེ། །ལག་པ་ལན་གསུམ་མཉེས་ནས་ནི། །དེ་ནས་ལན་དྲུག་སེ་གོལ་གདབ། །ཇི་
སྲིད་སུམ་ཅུ་རྩ་དྲུག་ཙམ། །དེ་སྲིད་བུམ་པ་ཅན་བྱ་སྟེ། །གསུམ་འགྱུར་མཆོག་་་་
གིས་གཞོམ་པར་ནི། །བརྒྱུད་ལྷག་པ་ཡི་རྒྱ་ཙམ་མོ། །ཞེས་གསུངས་པ་ལྟར། །
བདག་ཉིད་སྐྱིལ་ཀྲུང་བཅས། པུས་མོ་ལ་ལག་པས་ལན་གསུམ་བསྐོར་ཏེ་སེ་གོལ་་་
གདབ་པ་ལན་དྲུག་བྱས་པ་ལ་གྲངས་གཅིག་ཏུ་བྱས་པའི་བར་བརྒྱ་རྩ། འབྲིང་་་་་
དོན་གཉིས། ཐ་མ་སོ་དྲུག་ཏུ་འཆི་བླུའི་སྐབས་སུ་བཤད་མོད། འདིར་ནི་ནད་མི་
སྐྱེ་ཙམ་གྱི་བཟུང་ཐུབ་པ་ལ་ཚད་བྱའོ། །
གཉིས་པ་ཕྱིའི་སྲོག་རྩོལ་ལས་བརྒྱ་ལ་བརྟེན་ནས་སྒྱུ་མའི་སྐུ་བསྐྱེད་པ་ནི།
སྐབས་འདིར་རིམ་ལྔ་ལས། སྒྱུ་མ་བདག་ནི་ཐམས་ཅད་ལས། །བུད་མེད་སྒྱུ་མ་་་
ཁྱད་པར་འཕགས། །ཡེ་ཤེས་གསུམ་གྱི་དབྱེ་བ་ནི། །གསལ་བ་འདི་ལས་མཚོན་་་་
པར་འགྱུར། །ཞེས་གསུངས་པ་ལྟར། ལས་ཀྱི་ཕྱག་རྒྱ་མོད་པ་དང་ལྡན་པ་བརྟེན་
དགོས་པ་སྟེ། བུམ་པ་ཅན་བསྒོམ་པ་ཡན་ཆད་ཀྱི་སྙིང་གའི་རྩ་མདུད་རྫོགས་པར་
ཁྲོལ། རྩ་བའི་རླུང་དང་པོ་བཞི་དབུ་མར་བསྡུད་ཐུབ་ཀྱང་། ཁྱབ་བྱེད་དབུ་མར་
བསྡུད་མ་ཐུབ་པས། དེ་བསྡུ་བའི་ཕྱིར་ལས་རྒྱ་རྟེན་དགོས་པའི་ཕྱིར། དེ་ཡང་་་་
བུད་མེད་རིགས་བཞིའི་ནང་ནས་པདྨ་ཅན་གྱི་རིགས་ཤིག་བཙལ། དབང་བསྐུར་
• 577.



རྒྱུད་དང་འདོད་པའི་རྒྱུ་རྩལ་ལ་བསླབ་པ་དེ་བདག་མེད་མར་བསྐྱེད། སྐྱེ་དང་སྐུ་
གསུང་ཐུགས་བྱིན་གྱིས་རླབས་པའི་སྒོ་ནས་སྦྱངས་ལ། འོག་ནས་བྱུང་བ་ལྟར་སྤྱོད་
པ་གསུམ་གང་རུང་གི་སྒོ་ནས་རིག་མའི་འདོད་ཡོན་སྤྱི་དང་། ཁྱད་པར་དབང་པོ་
གཉིས་སྦྱོར་གྱི་བདེ་བ་ལ་ཟླ་བ་དྲུག་གམ་བཅོ་བརྒྱད་ལ་སོགས་པའི་བར་དུ་རོལ་་་་
བར་བྱ་ཞིང་། དེའི་མཐར་འཕེན་པ་དང་བཅས་པ་སྒྱུ་མའི་སྐུར་ལྡང་བར་བྱའོ། །
དེ་ཡང་གནས་གསུམ་ཡན་ཆད་གོང་བཞིན་ལ་སྔར་བཤད་པའི་ཕྱག་རྒྱ་དེའི་རྡོ་རྗེ་
དབྱིངས་ཀྱི་དབང་ཕྱུག་མའི་རྩ་རྙེད་པ་དང་སྙོམ་འཇུག་བྱ་སྟེ། གོང་དུ་བཤད་་་་་
པའི་བུམ་པ་ཅན་བསྒོམ་པ་དང་སྦྲགས་ནས་ཉམས་སུ་བླང་བར་བྱའོ། །དེ་ཡང་་་་
དང་པོར་དམིགས་པ་ལ་འཇུག་པའི་སྔོན་དུ་འོད་གསལ་གྱི་རླུང་གཡོ་བར་རྩོམ་པ་
ནས་ཐ་མལ་གྱི་ལུས་སུ་མ་ཤོར་བར་སྒྱུ་མའི་སྐུར་ལྡང་བར་བྱའོ་སྙམ་པའི་ཕན་པ་་་
དྲག་པོ་བཏང་ནས་བུམ་པ་ཅན་དང་སྙོམ་འཇུག་སྦྲགས་ཏེ་ཉམས་སུ་བླངས་པས་རྩ་
བའི་སྤྱོད་པ་ཟླ་བ་དྲུག དེས་མ་གྲུབ་ན་བོགས་འདོན་ཟླ་བ་དྲུག དེས་ཀྱང་མ་་་
གྲུབ་ན། སྤོངས་ཆོག་ཟླ་བ་དྲུག་སྟེ་ཟླ་བ་བཅོ་བརྒྱད་ཡིན་ལ། མཚམས་འདིར་་་
སླེབས་ནས་ཟླ་བ་བཅོ་བརྒྱད་ཇི་ལྟར་འགོར་ནའང་། སྒྱུ་ལུས་མི་འགྲུབ་པ་མི་སྲིད་
ལ། དབང་པོ་རྣོན་པོ་རིན་པོ་ཆེ་ལྟ་བུའི་གང་ཟག་ཡིན་ན་ཟླ་བ་དྲུག་གི་མཐའ་ལ་
འགྲུབ་ལ། དེ་ཡང་འགྲུབ་ལུགས་ནི་སྲོག་རྩོལ་གཉིས་བསྒོམ་པས་ཕྱག་རྒྱ་སྲོག་རྩོལ་
དུ་སོང་བ་སྟེ་ཁྱབ་བྱེད་ཀྱི་རླུང་ཡང་དབུ་མར་འཇུག་པའི་གྲོགས་སུ་སོང་ནས།
ཁྱབ་བྱེད་ཀྱང་དབུ་མར་ཚུད་པས་སྣང་མཆེད་ཐོབ་གསུམ་འོད་གསལ་དང་བཅས་
པ་རིམ་གྱིས་ཤར་ནས་འོད་གསལ་ལས་རླུང་གཡོ་བའི་ཚེ། ཟླ་བ་དང་པོ་རྣམས་ལ་
རླུང་གཡོ་བ་རང་གིས་ངེས་ཀྱང་འཕེན་པ་མི་དྲན་ཟླ་བ་དྲུག་པའི་མཐའ་ལ་ཉེ་བ་ན་
རླུང་གཡོ་བ་རང་གི་ངེས་ལ་འཕེན་པ་ཡང་དྲན་ཀྱང་ཡིད་ངོར་སྒྱུ་མའི་སྐུར་ལྡང་བ་
མ་གཏོགས། དངོས་ནས་ལ་སྒྱུ་མའི་སྐུར་ལྡང་མི་ཐུབ། ཐ་མའི་དུས་རླུང་གཡོ་བ་
• 578 •



མྱོང་ཐོག་ནས་རེ་ཞིག་འཕེན་པ་དྲན། བསོད་ནམས་ཀྱི་ཚོགས་མཐུ་ཅན་དུ་སོང་་
བས་འོད་གསལ་ལས་ལངས་པ་དང་སྙམ་དུ་འོད་གསལ་གྱི་བཞོན་པའི་རླུང་འོད་་་་
ཟེར་ལྔ་པ་དེ་ཉིད་ཀྱིས་ཉེར་ལེན་བྱས། འོད་གསལ་གྱི་སེམས་དེས་ལྷག་ཅིག་བྱེད་
རྐྱེན་བྱས་སྒྱུ་མའི་སྐུར་བཞེངས་པ་ཡིན་ནོ། །ཁ་ཅིག་འཕེན་པ་སྟོང་མཚམས་རྣམ་
ཤེས་སྣང་བ་ལ་ཐིམ་འགྲོ་བའི་སྐབས་སུ་བྱེད་ཟེར་བ་དང༌། ཁ་ཅིག་སྣང་མཆེད་་་
ཐོབ་གསུམ་གྱི་སྐམས་སུ་བྱེད་ཟེར་བ་སོགས་ནི་མི་འཐད་དེ། ས་ཆུ་ལ་ཐིམ་པ་་་་
སོགས་ཀྱི་ཐིམ་རིམ་དང་དེ་ལ་བརྟེན་པའི་ཤེས་པ་དེ་དག་ཤེས་པ་གཞན་གྱི་བར་མ་
ཆོད་པར་རིམ་པ་ངེས་པ་ཅན་དུ་སྐྱེ་བ་ཡིན་པའི་ཕྱིར། དེ་ལྟ་བུའི་སྒྱུ་མའི་སྐུ་འདི་
རྒྱས་པར་ནི་དཔེ་བཅུ་གཉིས་ཀྱི་སྒོ་ནས་ངོ་སྤྲོད་ལ། བསྡུ་ན་རྣམ་པ་གསལ་བའི་་་
དཔེ་གསུམ་གྱི་སྒོ་ནས་ངོ་སྤྲོད་པར་བྱ་སྟེ། ཆུ་བུར་བཞིན་ཞེས་པའི་དཔེ་ནི་ཆུ་་་་
དྭངས་པ་རླུང་སོགས་ཀྱི་གཡོ་བ་མེད་པར་མེ་རེ་གནས་པ་ལས་ཆུ་བུར་ཐོམས་ཏེ་་་་
རྡོལ་བ་བཞིན་དུ་འོད་གསལ་གྱི་རླུང་གི་སེམས་གཡོ་མེད་དུ་གནས་པ་ལས། །
གཟུགས་ཀྱི་སྐུར་ཐོལ་ཏེ་བཞེངས་པའོ། །རྨི་ལམ་གང་ཡང་རུང་བ་ལ་མི་ཟེར་གྱི།
རྨི་ལམ་གྱི་ལུས་ཁྱད་པར་བ་དཔེར་འཛིན་པ་ཡིན་ལ། དེ་ཡང་རང་གི་ད་ལྟར་གྱི་་
ལུས་འདི་ལས་རྨི་ལམ་གྱི་ལུས་སོགས་སུ་བྱེད་ནས། ད་ལྟར་གྱི་ལུས་འདི་ལ་ངའི་རོ་
ཡིན་ནོ་ཞེས་སྨྲ་བའི་དུས་ཀྱི་རྨི་ལམ་དེ་དཔེར་འཛིན་པ་ཡིན་ལ་དེའི་ཚེ་ན་ཡང་ད་་་
ལྟར་གྱི་རགས་པའི་ལུས་ལོགས་སུ་བྱེད་པའི་ལུས་གཞན་ཞིག་ཡོད་པ་དེ་བཞིན་དུ་་
སྒྱུ་མའི་སྐུ་ཡང་རགས་པའི་ལུས་འདི་ལས་ལོགས་སུ་བྱེད་པའི་མཚན་དཔེའི་སྤུས་་་
པའི་སྐུར་ཡོད་པ་ཡིན་ནོ། །གཟུགས་རྟེན་བཞིན་ཞེས་པའི་དཔེ་ནི་མེ་ལོང་ལྟ་བུའི་
ནང་དུ་རྡོ་རྗེ་འཆང་གི་སྐུའི་རྣམ་པ་ཇི་ལྟ་བ་བཞིན་ཤར་ཀྱང་། ལག་པ་ལ་སོགས་
པས་བཟུང་དུ་མེད་པ་བཞིན་དུ་སྒྱུ་ལུས་མཚན་དཔེས་སྤྲས་པའི་སྐུར་དངོས་གནས་
ལ་བཞེངས་ཀྱང་ལག་པ་ལ་སོགས་པས་རེག་ཏུ་མེད་པའོ། །དཔེ་གཞན་རྣམས་་་་་
• 579 •



ཀྱང་འདྲ་ཆོས་རེ་ཡོད་པའི་སྒོ་ནས་དཔེར་བཀོད་ཀྱང་རྣམ་པ་གསལ་བའི་དཔེ་ནི་་
གསུམ་འདི་ཁོ་ནའོ། །
གཉིས་པ་ཡེ་ཤེས་ཀྱི་སྐུ་གྲུབ་ནས་བསྒོམ་པ་འབྲས་བུ་བདེན་གཉིས་ཀྱི་རྫོགས་
རིམ་ལ། སྒྱུ་ལུས། འོད་གསལ། ཟུང་འཇུག་དང་རྣམ་པ་གསུམ། དང་པོ་ནི་
བསྒོམ་པའི་ཚེ་ན་བསྐྱེད་རིམ་བསྒོམ་པ་སོགས་སྐབས་འདི་ནས་མི་དགོས་ཏེ།
སྐབས་འདི་ནས་རྟོག་པས་བཏགས་པ་ལ་མ་ལྟོས་པར་རང་ཉིད་དངོས་གནས་ལ་ལྷ་
སྐུར་སོང་བའི་ཕྱིར་རོ། །དཔེར་ན་བསྒོམ་པའི་ཚེ་ན་རང་ལྷའི་སྐུར་གྱུར་པའི་ལྷ་སྐུ་
སྣང་ལ་རང་བཞིན་མེད་པ་ལ་ཡིད་རྩེ་གཅིག་ཏུ་མཉམ་པར་འཇོག་ཅིང་། དེ་ལས་
ལངས་པ་ན་ཁམས་གསུམ་པོ་ཐམས་ཅད་བདག་ཉིད་དང་འདྲ་བར་སྣང་ལ་རང་་་་
བཞིན་མེད་པའོ་སྙམ་དུ་བལྟ་སྟེ། རིམ་ལྔ་ལས། སྒྱུ་མ་ལྟ་བུའི་ཏིང་འཛིན་གནས། །
ཐམས་ཅད་དེ་དང་འདྲ་བར་མཐོང་། །ཞེས་གསུངས་པའི་ཕྱིར།
གཉིས་པ་ནི། སྒྱུ་ལུས་འོད་གསལ་དུ་བཅུག་ནས་འོད་གསལ་སྐྱེད་དགོས་པ་
ཡིན་པས། འོད་གསལ་དུ་བཅུག་ལུགས་ནི། སྒྱུ་ལུས་པ་རང་གི་སྙིང་གའི་དབུ་་་
མའི་ནང་དུ་ཉི་ཟླ་ཁ་སྦྱོར་གྱི་དབུས་སུ་ཧཱུཾ་སྔོན་པོ་བསྒོམ། ཧཱུྃ་ཡིག་ལས་འོད་ཟེར་
འཕྲོས། སྣོད་བཅུད་ཐམས་ཅད་འོད་དུ་ཞུ། རང་ལ་ཐིམ། རང་ཡང་ཡང་འད་
དུ་ཞུ། སྙིང་གའི་ཧཱུྃ་ལ་ཐིམ། ཟླ་ཉི་ཤུ་དང་བཅས་པ་འོད་དུ་ཞུ། འོད་ཟེར་ཇེ་་་
ཆུང་ཇེ་ཆུང་ལ་སོང་ནས་གནས་དེ་ཉིད་དུ་མི་དམིགས་པའི་སྟོང་བར་སོང་བར་་་་་
བསྒོམ་ནས་སྟོང་པ་དེ་ཉིད་སྙོམ་པར་འཇོག་པའི་ཇེ་ཤིག་གི་རིམ་པ་བསྒོམ་པ་དང་།
གོང་དུ་བཤད་པ་ལྟར་ཕྱག་རྒྱ་མཚན་ཉིད་ཚང་བ་བཙལ་ནས་སྙོམ་འཇུག་སོགས་་་
གོང་ལྟར་བྱེད་པ་དང་། ཇེ་ཤིག་གི་རིམ་པ་གཉིས་སྦྲགས་ནས་ཟླ་བ་དྲུག་ལ་སོགས་
པའི་བར་དུ་ཉམས་སུ་བླངས་པའི་འོད་གསལ་གྱི་ཡེ་ཤེས་ཚོགས་ཡིན་པ་འདི་ནུས་་
པ་མཐུ་ཅན་དུ་སོང་ནས་ཟག་པ་དང་བཅས་པའི་རླུང་གི་ལུས་དེ་ནམ་མཁའ་ལ་་་་
• 580 •



འཇའ་ཡལ་བའམ། མེ་ལོང་ཧས་བཏབ་པའི་རླངས་པ་དབུས་སུ་ཡལ་བ་ལྟར་དག་
གནས་སྨིག་རྒྱུ་ནས་འོད་གསལ་གྱི་བར་ཤར་ཏེ་འོད་གསལ་གྱི་ཡེ་ཤེས་འབའ་ཞིག་་
གི་སར་སོང་བའི་འོད་གསལ་དེའི་དོན་དམ་བདེན་པ་འོད་གསལ་ཞེས་བརྗོད་པའི་
གཞི་ཡིན་ནོ། །འོད་གསལ་དེ་ནས་ལངས་པ་དང་དུས་མཉམ་དུ་འོད་གསལ་གྱི་་་་
གཞོན་པའི་ཟག་པ་མེད་པའི་རླུང་འོད་ཟེར་ལྔ་པོ་དེས་ཉེར་ལེན་གྱི་རྒྱུ་བྱས། འོད་
གསལ་གྱི་ཡེ་ཤེས་དེས་ལྷན་ཅིག་བྱེད་རྐྱེན་བྱས་ནས་ཟག་པ་མེད་པའི་རླུང་སེམས་་
ལས་གྲུབ་པ་ལྷ་སྐུ་ཞལ་ཕྱག་གི་རྣམ་པ་ཅན་གྱི་དག་པའི་སྒྱུ་མའི་སྐུར་བཞེངས་པ་་་
ཡིན་ལ། འདི་ལ་དག་པའི་སྒྱུ་མའི་ཞེས་ཀྱང་ཟེར། རིགས་འདྲ་རྒྱུན་མི་ཆད་པའི་
རྡོ་རྗེའི་སྐུ་ཞེས་ཀྱང་ཟེར། འདི་ཡན་ཆད་དུ་ཟུང་འཇུག་གྲུབ་པ་ནི་མེད་དེ། འདི་
དང་མ་དག་པའི་སྒྱུ་ལུས་པའི་དུས་ན་ཟུང་འཇུག་གི་ཡ་གྱལ་ཀུན་རྫོབ་བདེན་པ་་་
ཞེས་མཚན་འདོགས་པའི་ལུས་ཡོད་ཀྱང་། དོན་དམ་པའི་བདེན་པ་འོད་གསལ་་་
མེད། འདིའི་སྔ་རོལ་མ་དག་པའི་སྒྱུ་ལུས་འོད་གསལ་དུ་བཅུག་པའི་སྐབས་དེ་ན་
དོན་དམ་པའི་བདེན་པ་ཞེས་མཚན་འདོགས་པའི་འོད་གསལ་ཡོད་ཀྱང་སྒྱུ་ལུས་་་
མེད་དེ་གནད་ན་ནི་དེ་གང་རུང་རེ་རེ་ཡང་མེད་པའི་ཕྱིར། འོ་ན་བདེན་གཉིས་་་
དབྱེར་མེད་ཀྱི་ཟུང་འཇུག་སྐབས་གང་གནས་འགྲུབ་ཟེར་ན། དག་པའི་སྒྱུ་མའི་་་
སྐུར་བཞེངས་དེས། མི་སློབ་པའི་ཟུང་འཇུག་ཐོབ་པའི་ཕྱིར། སྤྱོད་པ་བྱེད་དགོས་
པས་གོང་དུ་བཤད་པ་ལྟར་ཕྱག་རྒྱུ་མཚན་ཉིད་ཚང་བ་བརྩལ་གོང་དུ་བཤད་པ་་་་
ལྟར་སྙོམ་འཇུག་བྱས་པས་ཕྱག་རྒྱ་སྲོག་རྩོལ་དུ་སྟོང་སྟེ། རླུང་དབུ་མར་ཐིམ་པ་་་་
ལས་བྱུང་བའི་སྨེ་རྒྱུ་ནས་འོད་གསལ་གྱི་བར་ཤར་བའི་ཚེ་ཟུང་འཇུག་གི་གཙོ་བོ་་་་
བདེན་གཉིས་དབྱེར་མེད་ཀྱི་ཟུང་འཇུག་འགྲུབ་པ་ཡིན་ཏེ། ལུས་དག་པའི་སྒྱུ་མའི་
སྐུ་དང་། སེམས་དོན་དམ་པའི་བདེན་པ་འོད་གསལ་གཉིས་གཅིག་ཏུ་ཚོགས་པའི་
ཟུང་འཇུག་གྲུབ་པའི་ཕྱིར། འདིར་བདེན་གཉིས་དབྱེར་མེད་ཀྱི་ཟུང་འཇུག་གྲུབ་
• 58] •



ཀྱང་རྣམ་པ་ཐམས་ཅད་དུ་ཟུང་དུ་འཇུག་པ་མ་ཁྱབ་སྟེ། རྗེས་ཐོབ་ཏུ་ལངས་པ་་
སོགས་ཀྱི་སྐབས་འགར་ཡ་བྲལ་འགྲོ་བའི་ཕྱིར། རིམ་ལྔ་སོགས་ནས་ཟུང་འཇུག་གི་
རྣམ་གྲངས་མང་པོ་བཤད་ཀྱང་། བླ་མེད་པ་ཀུན་གྱི་ཟུང་འཇུག་ཞེས་སྤྱི་ཁྱབ་ཏུ་ཐ་
སྙད་བྱེད་པ་ནི། བདེན་གཉིས་དབྱེར་མེད་ཀྱི་ཟུང་འཇུག་ཁོ་ན་ཡིན་ནོ། །
གསུམ་པ་ཟུང་འཇུག་གི་ངོས་འཛིན་ཡང་དེས་གྲུབ་ཟིན་ཏོ། །
གསུམ་པ་འབྲས་བུ་མངོན་དུ་བྱེད་ཚུལ་ནི། ཁ་ཅིག་རྗེས་ཐོབ་ཀྱི་གནས་་་་་
སྐབས་སུ་ལམ་འཕོ་བ་མདོ་སྔགས་ཐམས་ཅད་ཀྱི་སྐབས་སུ་འདོད་པ་མི་འཐད་དེ།
རྗེས་ཐོབ་སྐབས་སུ་ལམ་འོག་མ་ནས་འོག་མར་འཕོ་བ་མི་སྲིད་པའི་ཕྱིར། སྔར་་་
སྟོང་ཉིད་དེ་མངོན་སུམ་དུ་མ་གཏོགས་པ་རྗེས་ཐོབ་ཏུ་སྟོང་ཉིད་ལ་གཉིས་སྣང་་་་་
ནུབ་ནས་མངོན་སུམ་དུ་གསར་དུ་མཐོང་བ་མི་སྲིད་པའི་ཕྱིར་ཏེ། རྗེས་ཐོབ་ཏུ་་་་
སྟོང་ཉིད་ལ་གཉིས་སྣང་ནུབ་པ་མི་སྲིད་པའི་ཕྱིར་ཏེ། སྟོང་ཉིད་ལ་གཉིས་སྣང་་་་
ནུབ་པའི་བློ་ཡིན་ན། རྗེས་ཐོབ་མིན་དགོས་པའི་ཕྱིར་རོ། །དེས་ན་མདོ་སྔགས་་་
གང་གི་སྐབས་སུ་ཡིན་ཀྱང་ལམ་འོག་མ་ནས་འོག་མར་འཕོ་བ་མཉམ་བཞག་ཁོ་་་་
ནའི་སྐབས་སུ་འཕོ་དགོས་ཏེ། མཉམ་རྗེས་སུ་གང་དུ་འཕོ་བ་བདག་གང་གི།
རྗེས་ཐོབ་ཏུ་འཕོ་མི་སྲིད་པའི་གོང་དུ་སྒྲུབ་ཟིན་པའི་ཕྱིར། དེས་ན་སྐབས་འདིར་་་
ཡང་སློབ་མའི་ཟུང་འཇུག་གི་སྐབས་ན་འོད་གསལ་སྟོང་པ་ཉིད་ལ་མཉམ་པར་་་་་
བཞག་དུས་ཤེས་བྱ་ཇི་སྙེད་པའི་ཆོས་སྣང་བ་མེད། མཉམ་བཞག་ལས་ལངས་པའི་
རྗེས་ཐོབ་ཏུ་ཤེས་བྱ་ཇི་སྙེད་པའི་ཆོས་མཇལ་བའི་ཚེ་སྟོང་པ་ཉིད་དངོས་སུ་མཇལ་
བ་མེད་པའི་ཕྱིར་རེས་འཇོག་ཏུ་ཡོད་པ་ཡིན་ཏེ། དེ་དུས་བདེན་གཉིས་ངོ་བོ་ཐ་་་
དད་དུ་འཛིན་པའི་དྲི་མ་མ་སྤངས་པའི་ཕྱིར། དེས་ན་སྤྱོད་པ་ཟླ་བ་དྲུག་ལ་སོགས་
པའི་མཐར་རླུང་དབུ་མར་ཐིམ་པས་སྨིག་རྒྱུ་ནས་འོད་གསལ་གྱི་བར་ཤར་ཏེ།
འོད་གསལ་སྟོང་ཉིད་ལ་མཉམ་པར་བཞག་དུས་ཤེས་བྱ་ཇི་སྙེད་པ་མི་ཐོ་ཡོད་པ་་་
• 582 •



ལས། མཉམ་བཞག་ལས་མ་ལངས་བཞིན་དུ་ཤེས་བྱ་ཇི་སྙེད་པའི་ཆོས་ཐམས་ཅད་
ལག་མཐིལ་གྱི་སྐྱུ་རུ་ར་བཞིན་དུ་གཟིགས་པ་གཅིག་ཡོང་ལ། དེ་ལ་སངས་རྒྱས་པ་
ཡང་དག་མཐའ་མངོན་དུ་བྱས་པ་འབྲས་བུ་མངོན་དུ་བྱས་པ་ཞེས་ཐ་སྙད་འདོགས་
པ་ཡིན་ནོ། །དེ་མཉམ་བཞག་དེ་ལས་བཞེང་བ་མི་སྲིད་པས། ལུགས་ལྡོག་གི་སྣང་
མཆེད་ཐོབ་གསུམ་དང་ལུགས་འབྱུང་གི་སྣང་མཆེད་ཐོབ་གསུམ་གང་ཡང་མེད་པས།
སངས་རྒྱས་ཀྱི་ས་ན་སྣང་མཆེད་ཐོབ་གསུམ་གྱི་ཡེ་ཤེས་མེད་པར་གྲུབ་བོ། །
བཞི་པ་བོགས་འདོན་སྤྱོད་པ་ལ། སྤྱོད་པ་བྱེད་པའི་དུས། སྤྱོད་པའི་དབྱེ་བ།
སྤྱོད་པ་བྱེད་པའི་ཚུལ་དང་གསུམ།
དང་པོ་ནི། སྤྱོད་པ་བྱེད་པའི་དུས་བཞི་ཡོད་དེ། བསྐྱེད་རིམ་ཕྲ་རགས་་་་
མཐར་ཕྱིན་ནས་དངོས་གྲུབ་བདེ་བླག་ཐོབ་པའི་ཕྱིར་སྤྱོད་པའི་དུས་གཅིག
རྫོགས་རིམ་པས་རྡོར་བཟླས་སོགས་མཐར་ཕྱིན་ནས་སྒྱུ་ལུས་འགྲུབ་པའི་ཕྱིར་སྤྱོད་
པ་བྱེད་པ་དང་། སྒྱུ་ལུས་འོད་གསལ་བསྒྲུབས་ནས་ཟུང་འཇུག་འགྲུབ་པའི་ཕྱིར་་
སྤྱོད་པ་བྱེད་པ་དང༌། སློབ་པའི་ཟུང་འཇུག་འགྲུབ་ནས་མི་སློབ་པའི་ཟུང་འཇུག་
འགྲུབ་པའི་དོན་དུ་སྤྱོད་པ་བྱེད་པ་དང་བཞི་ཡོད་པའི་ཕྱིར་རོ། ། །
གཉིས་པ་ནི། སྤྱོད་པ་རྣམ་པ་གསུམ་མམ། བཞིར་ཡང་དབྱེར་རུང་སྟེ། སྤྲོས་
བཅས། སྤྲོས་མེད། ཤིན་ཏུ་སྤྲོས་མེད་ཀྱི་སྤྱོད་པ་དང་གསུམ་མོ། །སྤྲོས་མེད་ལ་་
དབྱེ་ན། སྤྲོད་མེད་རྒྱས་པ་དང་བསྡུས་པ་གཉིས་སུ་དབྱེ་བའི་བཞིར་ཡོད་པའི་ཕྱིར།
གསུམ་པ་ནི་སྤྲོས་བཅས་ཀྱི་སྤྱོད་པ་བྱེད་པ་ལ་ཐོག་མར་རྣལ་འབྱོར་པ་ཕོ་མོ་་་་་་་
མཚམས་གཡོག་དང་བཅས་པ་ཤོང་བའི་ཁང་པ་གསུམ་ཐོག་མ་བརྩེགས། བར་་་་་
ཁང་དཔལ་ཀྱི་རྡོ་རྗེ་ལྷ་དགུའི་དཀྱིལ་འཁོར་ཆུ་མཚོན་གྱིས་བྲིས། འོག་ཏུ་རྣལ་་་་་
འབྱོར་པ་རང་ཉིད་དང་། ལྷ་གྲངས་དང་མཉམ་པའི་རིག་མ་མཚམས་གཡོག་དང་
བཅས་པ་རྣམས་ཀྱི་ཟླ་བ་དྲུག་ལ་སོགས་པའི་བར་གྱི་ཚོགས་ཀྱི་འཁོར་ལོའི་ཡོ་བྱད་
• 583 •



བསགས། གཞན་ཡང་དཀྱིལ་འཁོར་གྱི་ལྷ་གྲངས་མཉམ་པའི་ཞལ་འབག ཆས་་
གོས་སོགས་ཡོ་བྱད་རྣམས་ཚང་བ་བསགས། རྣལ་འབྱོར་པ་ཕོ་མོ་རྣམས་མཚམས་
བྱས་ཏེ། དཀྱིལ་འཁོར་གྱི་དབུས་སུ་གཙོ་བོ་རྣལ་འབྱོར་པ་རང་ཉིད། ལྷ་གཞན་
སོ་སོའི་གནས་སུ་རིགས་མ་རྣམས་བསྡད་དེ། ཚོགས་ཀྱི་འཁོར་ལོའི་ཚེ། ཞལ་་་་
འབག་དང་ཆས་གོས་སོགས་གྱོན་ཏེ་ཚོགས་ཀྱི་ཡོ་བྱད་ལ་ལོངས་སྤྱོད་ཅིང་། གླུ་་་
དང་གླུ་ལེན་དང་། བརྡ་དང་བརྡ་ལན་དང༌། གར་དང་གར་ལན་ལ་སོགས་པ་་
བྱ་སྟེ། སྤྱིར་རིག་མའི་འདོད་ཡོན་ལྔ་དང༌། ཁྱད་པར་རིག་མའི་དབང་པོ་གཉིས་
སྦྱོར་གྱི་རེག་བྱའི་འདོད་ཡོན་ལོངས་སྤྱོད་པའི་སྒོ་ནས། བདེ་སྟོང་གི་ཏིང་ངེ་་་་་
འཛིན་ལ་མཉམ་པར་བཞག་པ་བྱའོ། །སྤྲོས་མེད་ཀྱི་སྤྱོད་པ་རྒྱས་པ་ནི། གླུ་དང་་
གླུ་ལན་དང་བརྡ་དང་བརྡ་ལན་སོགས་བཞག་པ་མ་གཏོགས་སྤྲོས་བཅས་དང་འདྲ།
སྤྲོས་མེད་བསྡུས་པ་ནི། རིག་མ་ལྔ་རྣལ་འབྱོར་པ་རང་ཉིད་འཚམས་པ་དང་་་་་་
བཅས་པ་བྱེད་པ་མ་གཏོགས་སྤྲོས་མེད་རྒྱས་པ་དང་འདྲ། ཁ་ཅིག་འདི་སྤྲོས་མེད་
འབྲིང་པོ་བྱས། སྤྲོས་མེད་བསྡུས་པ་ལ། རིག་མ་གཅིག་ཁོ་ནར་བྱེད་པ་ཡང་ཡོད།
གང་བྱས་ཀྱང་ཆོག་པར་མངོན་ནོ། །ཤིན་ཏུ་སྤྲོས་མེད་ནི། བཟའ་བ་དང་སྤྱོད་་་་
ལམ་འཆགས་པ་མ་གཏོགས་བསྒོམ་པའི་རིག་མ་འབའ་ཞིག་དང་སྙོམ་འཇུག་བྱ་སྟེ།
བདེ་སྟོང་གི་ཏིང་ངེ་འཛིན་འབའ་ཞིག་གིས་གནས་པར་བྱེད་པའོ། །འདི་ལ་ཡང་
ཐོག་མར་ལས་ཀྱི་ཕྱག་རྒྱ་ལ་བགྲོད་པའི་མྱོང་བ་ཡོད་པ་ཞིག་དགོས་པར་བཞེད་དོ། །
འདིར་ནི་དམིགས་པ་སྐབས་དོན་ལ་མཁོ་བ་མདོར་བསྡུས་པ་ཙམ་ཞིག་སྨྲས་ཀྱི་རྒྱས་
པར་ཤེས་འདོད་ན་འོག་ནས་འབྱུང་བ་ལྟར་ཤེས་པར་བྱའོ། །དཔལ་ལྡན་དགྱེས་་་
པ་རྡོ་རྗེ་ཡི། །རྫོགས་རིམ་ཟབ་མོའི་རྣམ་གཞག་འདི། །རྩ་བཤད་རྒྱུ་དང་གྲུབ་་་་
ཆེན་མཆོག །ཊོ་འབི་བ་དང་མཚོ་སྐྱེས་ཀྱིས། །དགོངས་པ་ཇི་བཞིན་གསལ་བ་ནི།།
ཀུན་མཁྱེན་བློ་བཟང་ཡབ་སྲས་ཀྱིས། །ལེགས་པར་བཤད་པ་ལས་བསྡུས་ཏེ། །
• 5A •



དམིགས་པའི་རིམ་པར་བསྒྲིགས་པ་ནི། །རང་ཉིད་དྲན་པ་གསོ་ཕྱིར་དང༌། །སྐལ་
མཉམ་གཞན་ལའང་ཕན་པའི་ཕྱིར། །བཤད་པའི་དགེ་བ་གང་དེ་ཡིན། །དམ་་་
པའི་སྤྱོད་ཚུལ་བཟང་པོ་རྣམས། །ཡུན་རིང་དུས་སུ་ལེགས་སྤྱད་ནས། །གནས་་་
སྐབས་མཐར་ཐུག་ཕུན་ཚོགས་ཀྱི། །དཔལ་ལ་རོལ་བའི་བཀྲ་ཤིས་ཤོག །ཅེས་་་་་
དཔལ་ཀྱེ་རྡོ་རྗེའི་རྫོགས་རིམ་བསྒོམ་པའི་ཚུལ་འདི་ནི། རྩ་རྒྱུད་བརྟག་པ་གཉིས་་
པ་དང་། ཐུན་མོང་མ་ཡིན་པའི་བཤད་རྒྱུད་གུར་དང་། ཐུན་མོང་མ་ཡིན་པའི་
བཤད་རྒྱུད་སམ་སམྦུ་ཊའི་གནད། གྲུབ་ཆེན་ཌོ་འབི་དང་མཚོ་སྐྱེས་སོགས་ཀྱི་་་་་
བཤད་པའི་མན་ངག རྡོ་རྗེ་འཆང་རང་ཉིད་སླར་ཡང་བཤེས་གཉེན་གྱི་ཚུལ་ཟུང་
ནས་རང་ཉིད་ཀྱི་བསྟན་པ་གསལ་བར་བྱེད་པའི་ལེགས་ཀྱི་ང་རོ་སྒྲོགས་པ་བློ་་
བཟང་གྲགས་པའི་དཔལ་གྱིས་འཐོར་བའི་ཚུལ་དུ་གསུང་རབ་སོ་སོར་བཤད་པ།
གསུང་རབ་ཀུན་ལ་མཁས་པའི་མདུན་སར་མི་འཇིགས་པའི་སྤོབས་པ་བརྙེས་པ་་་་
མགོན་པོ་འཇམ་དཔལ་དབྱངས་ཀྱི་ང་རོ་ཅན་མཁས་གྲུབ་དགེ་ལེགས་དཔལ་་་་་་
བཟང་པོའི་བརྟག་པ་གཉིས་པའི་རྣམ་བཤད་ཀྱི་གླེགས་བམ་གཅིག་ཏུ་བསྡུས་ཏེ་་་་
བསྟན་པ་ལས། སླར་ཡང་གོང་འོག་རྣམས་ཕྱོགས་གཅིག་ཏུ་བསྒྲིགས། དམིགས་་་
པའི་རིམ་པ་སྡེབས་པ་འདི། ཚུལ་འདི་ལ་མང་དུ་ཐོས་པའི་བློ་གྲོས་ཀྱི་པདྨ་ཁ་ཕྱེ་་
བ་སྙོམས་ལས་པ་བཟང་པོ་བཀྲ་ཤིས་ཞེས་བྱ་བས་དཔལ་གསང་བ་འདུས་པའི་ཕོ་
བྲང་དང་དབྱེར་མ་མཆིས་པའི་ཆོས་གྲྭ་ཆེན་པོ་གངས་ཅན་ཆོས་འཕེལ་གྱི་དབེན་་་
གནས་སུ་སྦྱར་བའི་རབ་ཏུ་བྱེད་པ་ང་དགུ་པའོ།། དགེ་ལེགས་འཕེལ།། །།
• 585 •



༄༅། །གྲོས་འདེབས་པ་བཞུགས་སོ།།
༄༅། །གང་གིས་ཞབས་རྡུལ་ལ་རེག་པས། །སྲིད་ཞིའི་གཡང་ལས་སྐྱོབ་བྱེད་
པའི། །བླ་མའི་ཞབས་རྡུལ་སྤྱི་བོས་བླངས། །རང་ལ་སྐུལ་ཕྱིར་འདི་སྐད་སྨྲ། །ཀུ་
ཡེ་ཉོན་ཅིག་སྙོམས་ལས་ཅན། །དཀའ་སྤྱད་ཆོས་ལ་མ་བྱས་པའི། །དཀའ་ལས་་་
བྱས་པ་དོན་མེད་ཡིན། །དཀའ་ལས་དོན་མེད་མི་ཚེ་འདས། །འདི་མ་ཚོར་རང་་
གི་རང་བསླུས་སོ། །འདི་དྲན་པས་མི་འཛིན་སྙིང་མེད་པོ། །འདི་སྙིང་ལ་མི་་་་་
འཆང་སྙིང་རུལ་པོ། །འདི་རྒྱུན་དུ་དྲན་པས་བཟུང་ཞིག་ཨང་། ཁ་དོག་བཟང་་་་
པོའི་གོས་གྱོན་ནས། །ཁ་ན་མ་ཐོའི་ལས་ངན་གསོག །ཁ་ན་མེད་པའི་བཟླས་་་་་
བརྗོད་ཀྱི། །ཁ་རོ་ཁྱེར་ཁྱེར་མི་ཚེ་འདས། །× ག་ན་གནས་ཀྱང་འགྲན་ཟླ་་་་
བཙལ། །ག་ན་གནས་ཀྱང་ཆགས་སྡང་བསགས། །ག་ནས་བསམས་ཀྱང་མི་ཚེ་་་་
འདི། །ག་ན་དྲན་དྲན་གཅིག་ལ་འདས། །ང་ལ་གཅེས་པར་བཟུང་བ་ཡི། །ངའོ་
སྙམ་པའི་ང་རྒྱལ་གྱི། །ང་ཡི་མདུན་མ་གཏིང་ནས་ཉམས། །ང་ཆོས་མེད་གཅིག་་
ལ་མི་ཚེ་འདས། །ཅ་ཅོ་མང་པོ་སྒྲོགས་འདོད་པས། །X ཅ་མ་ལང་མགོ་གཅིག་
ཏུ་སོང་། །ཅ་ཅོ་འདུན་པས་རང་གཞན་བསླུས། །ཅ་ཅོའི་ངང་ལ་མི་ཚེ་འདས། །
X ཆ་ཤས་ཡོངས་རྫོགས་བསྟན་པ་ཡིས། །ཆ་གཅིག་ཙམ་ཡང་འབྱེད་མ་ནུས། །
ཆ་ཤས་ཙམ་ཡང་མི་ཤེས་པའི། །ཆ་མེད་ངང་ལ་མི་ཚེ་འདས། །x ཇ་ལ་ཀུན་
དུ་སྲེད་པས་བཅིངས། །ཇ་ལ་འབད་རྩོལ་བྱས་པ་ཡིས། ཇ་ཕྱིར་ཆོས་དང་འཇིག་
རྟེན་ཤོར། ཇ་འཐུང་འདོད་གཅིག་ལ་མི་ཚེ་འདས། །X ཉ་ལྟོ་བ་ལྟར་མི་ཤེས་
པའི། །X ཉ་ཤ་སོགས་ལ་སྲེད་པ་ཡི། །ཉ་པ་ལྟ་བུའི་སྡིག་ཆེན་འགྱུར། །ཉ་་་
ཤན་འདྲ་བས་མི་ཆེ་འདས། །X རྟ་ལ་འཛེག་པའི་ཁེངས་སེམས་ཀྱིས། རྟ་ལ་་
ཀུན་ཏུ་ཞེན་པ་སྐྱེས། །རྟ་ལ་འཚོ་སྐྱོང་བྱེད་བྱེད་ནས། །རྟ་རྒོད་ལྟ་བུའི་ཤེས་པ་་་
• 586 •



གྱོང་། །X ཐ་ན་ཉི་མ་གཅིག་ཙམ་དུ། །ཐ་མལ་སྤྱོད་པ་སྤོང་མི་ནུས། །ཐ་མལ་
བསྙེན་བཀུར་ཆགས་པ་ཡིས། །ཐ་མའི་ངང་དུ་མི་ཚེ་འདས། །« ད་བཟོད་་་་
གང་འགྲོ་མི་སེམས་པའི། །༽ ད་ལྟའི་སྐྱིད་སྡུག་མཐོ་དམན་ལ། །ད་ལྟ་མཆོག་
ཏུ་འཛིན་པ་འདི། །ད་དུང་མ་ཚོར་མི་ཚེ་འདས། །X ན་ཚ་མེད་དུས་ཆོས་མི་་
དྲན། །ན་ཚ་ཐེབས་དུས་ཆོས་མི་ནུས། །ན་ཚ་ཆེན་པོས་འཐེབས་པ་ལ། །ན་ཚར་
མ་ཤེས་མི་ཚེ་འདས། །X དཔའ་ལ་མཛེས་པའི་ཐོས་བསམ་དོར། །X དཔའ་
བ་བཞིན་དུ་གྲོང་ཐར་ལྷུངས། །དཔའ་མཇེས་མེད་པར་ཤེས་ན་ཡང་། །X པ་
ཕའི་སྤྱོད་པས་མི་ཚེ་འདས། །X ཕ་མ་ཕ་མར་མ་ཤེས་པའི། །ཕ་མ་དགྲ་རུ་
འཛིན་པ་ཡིས།། ཕ་མའི་རེ་ཐག་བཅད་ནས་ནི། །ཕ་མ་བསླུས་པས་མི་ཚེ་འདས། །
X བ་གླང་རྫི་ཡི་རྣམ་དཔྱོད་ལྟར། །བ་གླང་སོགས་ལ་འདོད་ཞེན་ཆེ། །བ་གླང་
རྫི་ལྟར་ཕྱུགས་ཀྱིས་བསྐོར། །བ་རྫི་འདྲ་བའི་མི་ཚེ་འདས། མ་ལུས་འགྲོ་བའི་སྡུག་
བསྔལ་རྣམས། །མ་ལུས་སེལ་བར་འདོད་ན་ཡང་། །མ་ལའང་བྱམས་སེམས་མ་་་
སྐྱེས་པའི། །མ་ཕན་ངང་ལ་མི་ཚེ་འདས། །X རྩ་བའི་བླ་མ་མ་དྲན་པའི། །
རྩ་བའི་བླ་མའི་མན་ངག་དོར། །རྩྭ་ལྟར་ངེས་པར་སྤོང་དགོས་པའི། །རྩ་རས་་་་
སྤྱོད་པས་མི་ཚེ་འདས། །X ཚ་གྲང་ལ་སོགས་ངན་སོང་ན། །ཚ་གྲང་འཐབ་
པའི་སྡུག་བསྔལ་ལྟར། །ཚ་གྲང་སྡུག་བསྔལ་བཟོད་ཐབས་མེད། །ཚ་གྲང་མ་ཤེས་
མི་ཚེ་འདས། །X ཛ་ཡ་ཆེ་ཁེ་འདྲ་བ་ཡི། །ཛ་ལང་ཅན་གྱི་སྤྱོད་པ་ཡིས། ཛ་
ཡ་ཉམས་པར་བྱེད་ན་ཡང༌། །ཛ་ལང་སྤྱོད་པས་མི་ཚེ་འདས། །X ཝ་ལྟར་་་
ལེགས་པར་དཔྱད་དགོས་ན། །ཝ་སྐྱེས་རྒྱལ་པོར་བསྐོས་པ་ལྟར། །ཝ་འདྲའི་ནང་
ན་བག་མེད་འཚོ། །ཝ་ལྟར་ངན་པ་འཚོ་བས་གཡེངས། །ཞ་ལོང་འཐེང་པོ་ལ་་་་་
སོགས་ཀྱང་། །ཞྭ་ལྟར་གཙུག་ཏུ་བརྟེན་དགོས་ན། །ཞ་ཐང་སོགས་ལ་སྡང་སེམས་
སྐྱེས། །ཞ་ལོང་ལྟ་བུའི་གཞན་དོན་ཉམས། །X ཟ་མ་ཟ་ལུགས་སྤྱོད་ལམ་གྱི། །
• 587.



ཟ་མ་རེ་རེ་བཞིན་དུ་ཡང་། །ཟ་མ་བྱང་ཆུབ་རྒྱུར་འགྱུར་བའི། །ཟ་ལུགས་མ་ཤེས་
མི་ཚེ་འདས། །Xའ་མས་བདག་ལ་ཕན་བཏགས་བཞིན། །འ་མ་བཞིན་དུ་་་
ཀུན་གྱིས་ཀྱང་། །འ་མ་ཐམས་ཅད་ཡིན་ན་ཡང༌། །X འ་མར་མ་ཤེས་མི་ཚེ་
འདས། །X ར་ལུག་སོགས་ལ་ཞེན་པ་སྤངས། །ར་ཧུ་ལ་སོགས་གཉེན་པོ་ནི། །
ར་གའི་གངས་ལྟར་སྒོམ་དགོས་ན། །ར་ལྟར་ཡལ་ཡུལ་མི་ཚེ་འདས། །X ལ་་
བ་པ་ལྟར་མཆོག་འདོད་ཅིང་། །ལ་ཚོང་ལ་སོགས་ཁེ་བོགས་སྤངས། །ལ་མོར་་་་་
བྱང་ཆུབ་སྒྲུབ་འདོད་ནའང་། །ལ་ལར་གཡེང་བས་མི་ཚེ་འདས། །X ཤ་ལ་་
རོལ་ས་བསྲུང་བའི་ཚོགས། །ཤ་ས་ན་སོགས་རྩ་སྔགས་དང༌། །ཤ་ཆང་བདུད་་་་
རྩིར་མཆོག་དགོས་ནའང་། །ཤ་ཆང་མ་ཤེས་མི་ཚེ་འདས། །X ས་ལ་གནས་་་
པའི་སེམས་དཔའ་ཡི། །ས་ལམ་བགྲོད་ཚུལ་མི་ཤེས་པའི། །ས་ཚོད་མེད་པར་ཕ་་
ཚོད་ཀྱིས། །ས་ལམ་བགྲོད་པས་མི་ཚེ་འདས། །Xཧ་ལས་གསོག་འཇོག་་་་
འདོད་པ་ཡི། །ཧ་ཅང་འདོད་པ་ཆེ་བས་ན། །ཧ་ཅང་ཆོས་ལས་ཕྱི་རོལ་འགྱུར། །
ཧ་ཅང་བག་མེད་མི་ཚེ་འདས། །X ཨ་སོགས་སྐྱེ་མེད་དོན་སྒོམ་ཞིང༌། །ཨ་ཝ་
དྷུ་ཏཱིའི་སྒོ་བྱེད་ནས། །ཨ་ཝ་དྷུ་ཏཱིའི་བདེ་སྟོང་སྦྱོར། །ཨ་པོའི་མ་ཤེས་མི་ཚེ་འདས། །
X འདི་མ་ཤེས་རང་གིས་རང་བསླུས་སོ། །འདི་དྲན་པས་མི་འཛིན་སྙིང་མེད་པོ། །
འདི་སྙིང་ལ་མི་འཆང་སྙིང་རུལ་པོ། །འདི་རྒྱུན་དུ་དྲན་པས་བཟུང་ཞིག་ཨང་། །
དེ་ལྟར་རབ་ཏུ་བྱེད་པ་ཡི། །ཆོས་མེད་བཟང་པོ་བཀྲ་ཤིས་ཀྱིས། །ཆོས་མ་ནུས་་་
པའི་དུས་ཀྱི་ཚེ། །ཆོས་ལ་བསྐུལ་ཕྱིར་རང་ལ་སྨྲས། །ཅེས་པ་རབ་བྱེད་དྲུག་བཅུ་
པའོ།།
ན་མོ་མཉྫ་ཤྲཱི་ཡེ། ཀ་དཀོན་མཆོག་གསུམ་པོ་གཅིག་བསྡུས་པ། །ཁ་ཁམས་
གསུམ་འགྲོ་བ་སྒྲོལ་བ་ལ། ག་གོང་ན་གཞན་མེད་ཐུགས་རྗེ་ཅན། །ང་ང་ཡི་་་་་
འདྲེན་པ་ཙོང་ཁ་པ། །ཀ་བསྐལ་པ་མཐའ་མར་འགྱུར་བ་ཡི། །ཁ་ཁམས་གསུམ་་
• 588 •



འཁོར་བའི་གནས་ཚུལ་རྣམས། །ག་གོང་བཞིན་དམ་ཆོས་མི་སྒྲུབ་པར། །ང་ང་ལ་
ཐུགས་རྗེས་ཡང་ཡང་གཟིགས། །ཅ་ཅལ་བཅོལ་མིན་པའི་བསྟན་པ་ལ། །ཆ་ཆོས་
ཀྱི་རྒྱལ་པོ་ཆེན་པོར་གྱུར། །ཇ་བྱམས་དང་སྙིང་རྗེའི་གཉེན་པོ་ཡིས། །ཉ་ཉོན་་་་
མོངས་སྤངས་པའི་ཙོང་ཁ་པ། །ཅ་བཅོས་པའི་རབ་བྱུང་ཚུལ་འཛིན་པ། །ཆ་ཆོས་
པའི་གཟུགས་ཀྱིས་ཆོས་མིན་བྱེད། །ཇ་བྱ་ཕོའི་འཇོལ་སྒེག་ཇི་བཞིན་ཡིན། །ཉ་་་
ཉོན་མོངས་ཅན་ལ་ཐུགས་རྗེས་གཟིགས། །ཏ་རྟོགས་པ་ཕུལ་དུ་ཕྱིན་པ་ཡི། །ཐ་་
ཐབས་ཀྱི་ཕ་རོལ་ཕྱིན་པ་ཐོབ། །ད་ད་ལྟ་མཛད་པ་མཐར་ཕྱིན་པས། །ན་ནོར་བ་
སྤངས་པའི་ཙོང་ཁ་པ། །ད་རྟོགས་པ་ཁོང་དུ་མ་ཆུད་པར། །ཐ་འཐབ་འཐབ་་་་
གཞན་དོན་བྱེད་པར་རིངས། །ད་ད་དུང་ངོ་ཚ་མི་འདུག་པས། །ན་ན་མེད་ཅན་
ལ་ཐུགས་རྗེས་གཟིགས། །པ་དཔག་ཏུ་མེད་པའི་སྔ་རོལ་ནས། །ཕ་ཕ་རོལ་ཕྱིན་་
པའི་སྤྱོད་པ་རྫོགས། །བ་བས་མཐར་གནས་ན་བསྟན་པ་ཀུན། །མ་མ་ལུས་རྒྱས་
མཛད་ཙོང་ཁ་པ། །པ་དཔག་མེད་དཀའ་སྤྱད་མ་ནུས་པས། །ཕ་ཕ་མ་ལྟ་བུའི་་་
འགྲོ་དོན་ཉམས། །བ་བུ་ལྟར་བརྩེ་བའི་བཤེས་གཉེན་ལ། །མ་མོས་གུས་མེད་ལ་་
ཐུགས་རྗེས་གཟིགས། །ཙ་རྩ་བ་རྒྱས་པའི་བསྟན་པའི་གནད། །ཚ་ཚོགས་ཀྱི་་་་་
དབུས་སུ་སྒྲོགས་པ་ལ། །ཛ་ཛ་ལང་ཅན་གྱི་རྒྱལ་བ་ལྟར། །ཝ་ཝ་ལེ་གསལ་བའི་་་
ཙོང་ཁ་པ། །ཙ་རྩ་བའི་བླ་མ་དམ་པ་དང་། །ཚ་ཚོགས་གཉིས་རྫོགས་པའི་རྒྱལ་བ་
ཡི། །ཛ་མཛད་པ་ཚུལ་བཞིན་མི་ཤེས་པའི། །ཝ་ཝ་སྐྱེས་འདྲ་ལ་ཐུགས་རྗེས་་་་་
གཟིགས། །ཞ་ཞྭ་ལྟར་གཙུག་གིས་གུས་བསྟེན་ན། །ཟ་ཟབ་མོའི་དོན་རྣམས་ཚུལ་
བཞིན་སྟོན། །འ་འོག་མིན་རྒྱལ་བའི་ཐུགས་ཀྱི་སྲས། །ཡ་ཡང་དག་བཤེས་གཉེན་
ཙོང་ཁ་པ། །ཞ་ཞིབ་མོའི་བློ་གྲོས་ཀྱིས་དཔྱོད་ཅིང་། །ཟ་ཟབ་དོན་ཉམས་སུ་མི་་་
ལེན་པར། །འ་འལ་འོལ་སྤྱོད་པ་དང་དུ་ལེན། །ཡ་ཡིད་མུག་ཅན་ལ་ཐུགས་རྗེས་
གཟིགས། །ར་རང་དོན་དོར་ནས་གཞན་དོན་མཛད། །ལ་ལམ་གྱི་མཆོག་གྱུར་་་་
• 589 •



གོང་ན་མེད། །ཤ་ཤིན་ཏུ་བཏིང་ནས་མཉེས་པ་ཡི། །ས་ས་གསུམ་འདྲེན་པ་ཙོང་།
ཁ་པ། །ར་རབ་ཏུ་གྱུར་པའི་ཉམས་ལེན་ལ། །ལ་ལམ་གྱི་སྲོག་ཏུ་མ་ཤེས་པས། །
ཤ་ཤོབ་ཤོབ་བཤད་པའི་མི་ཚེ་འདས། །ས་བསོད་མེད་འདི་ལ་ཐུགས་རྗེས་གཟིགས།།
ཧ་ཧ་ཅང་རྒྱ་ཆེའི་ཆོས་རྣམས་ཀུན། །ཨ་ཨ་ཡི་དོན་བཞིན་སྐྱེ་མེད་དུ། །རྟོགས་་་
ནས་གཞན་ལ་ལེགས་འདོམས་པའི། །ཡོངས་རྫོགས་བཤེས་གཉེན་ཙོང་ཁ་པ། །
ཧ་ཧ་ཅང་སྙོམས་ལས་ཆེས་པ་ཡི། །ཨ་ཨ་ཡི་དོན་ལ་མཉམ་འཇོག་མེད། །ཕྱིན་་་
ཆད་ཁྱེད་ཀྱི་མཛད་པའི་ཚུལ། །ཇི་བཞིན་སྒྲུབ་པར་བྱིན་གྱིས་རློབས། །ཞེས་པ་་་
འདི་ནི་ཆོས་མ་ནུས་པ་བཟང་པོ་བཀྲ་ཤིས་རང་ཉིད་རང་གི་བྱ་བ་ལ་ཡིད་མ་ཆེས་་
པར་འདྲེན་པ་ཉིད་ཀྱི་ཐུགས་རྗེས་བསྐུལ་བའི་ཕྱིར་སྨྲས་པའི་རབ་བྱེད་རེ་གཅིག་་་
པའོ། །
བླ་མ་ལྷག་པའི་ལྷར་བཅས་ལ། །སྐྱེ་དང་ཚེ་རབས་ཐམས་ཅད་དུ། །གུས་་་
པས་འདུད་དོ་བདག་རྒྱུད་ལ། །བྱིན་གྱིས་རློབས་ལ་གྲོས་འདེབས་མཛོད། །
ཕྱོགས་མེད་འགྲོ་བའི་ཕྱོགས་རིགས་ཅན། །ཆོས་བྱེད་ཁས་ལེན་ཆོས་མེད་པོ། །
དོན་ཆེན་བོར་ནས་དོན་མེད་སྒྲུབ། །རང་གིས་རང་ཉིད་མ་བསླུས་སམ། །གཞན་
ལ་མི་ཕན་གཞན་ཕན་དང་། །དྲན་བསྐུལ་མ་དྲན་དྲན་བསྐུལ་དང་། །དགྲ་རི་ལྟ་
ལ་ཕན་སེམས་ཀྱིས། །རང་རྒྱུད་སྲེག་པར་མ་བྱས་སམ། །ཁ་ཏས་དྲན་བསྐུལ་བྱེད་
པ་ལ། །ཁ་ཏ་ཉན་པ་དགོས་འདུག་ནའང་། །ཁ་ཏ་ཉན་པ་མ་མཐོང་བས། །ཁ་
ཏ་བྱེད་པ་མི་མཛེས་སམ། །ཁ་ཏའི་ལོགས་ཕྱོགས་གཅམ་བུ་ལ། །ཁ་ཏའི་མིང་་་་་
གིས་བཏགས་ནས་ནི། །ཁ་ཏ་ལོག་པ་བྱེད་དགོས་ན། །ཁ་ཏ་མ་བྱས་གཞན་ལ་་་
ཕན། །ཁ་ཏ་ཁ་ཏར་མ་ཤེས་པས། །ཁ་ཏ་འཆར་ཁར་གོ་བས་ན། །ཁ་ཏ་བྱེད་ལ་
དགྲ་བཞིན་བལྟའོ། །ཁ་ཏ་བྱེད་པ་མཚང་རེ་ཆེ། །ཁ་ཏས་གཞན་རྒྱུད་འཆོས་པ་ལ།།
ཁ་ཏས་མཚང་ནས་འབྲུ་དགོས་ནའང༌། །ཁ་ཏ་སྙིང་ལ་ཕྱོགས་པས་ན། །ཁ་ཏ་་་
• 59) •



དགྲ་ཡི་གཡབ་མོར་གོ །ཁ་ཏས་གཞན་ཕན་བྱེད་པ་ལ། །ཁ་ཏས་གཞན་རྒྱུད་་་་
འདུལ་དགོས་ནའང། །ཁ་ཏ་ངན་པས་གཞན་རྒྱུད་བསླུས། །ཁ་ཏ་ཁ་ཏ་ལོག་པར་
འགྲོ། །ཁ་ཏ་ཡང་ཡང་མ་བྱས་པའི། །ཁ་ཏ་བྱེད་དགོས་སུ་ཡང་མེད། །ཁ་ཏས་་
ཕན་པར་མ་མཐོང་བས། །ཁ་ཏ་བྱེད་ལ་བདག་ཡིད་སུན། །ཁ་ཏ་སྙིང་གི་ནོར་་་
བྱིན་ཡང་། །ཁ་ཏའི་དེ་མ་ཐག་ཏུ་ནི། །ཁ་ཏ་ཀུན་ལ་ཟོང་དུ་སྒྲོག །ཁ་ཏ་རང་གི་
མཚར་སྒྲོག་ཡིན། །ཁ་ཏ་བྱེད་པ་དྲིན་ཡིན་ཡང་། །ཁ་ཏ་དྲིན་དུ་མ་ཤེས་པས། །
ཁ་ཏ་བྱེད་ལ་དྲིན་དགོས་ཞེས། །ཁ་ཏ་བྱེད་ལ་ཉན་སེམས་སྤོང་། །ཁ་ཏའི་སྐྱོན་་་་
ཡོན་དེ་ལྟར་གོ །ཁ་ཏ་གཞན་ལ་བྱེད་དོན་མེད། །ཁ་ཏ་རང་གི་སྙིང་ལ་ཚུད། །
ཁ་ཏ་གོ་ཡེ་ཤེས་ལྡན་བདག །ཁ་ཏ་ཉན་པའི་སེམས་ཡོད་ན། །ཁ་ཏ་སྟོན་པས་་
གནང་བ་ལྟར། །ཁ་ཏ་རང་གི་སྙིང་ལ་ཆོངས། །ཁ་ཏ་འདི་ལས་ལྷག་པ་མེད། །
གྲོས་འདེབས་ཚིགས་བཅད་འདིས་སྨྲས་པས། །གྲོས་འདི་རང་གི་མ་བསླུ་ཞིག །
གྲོས་འདི་རང་ཉིད་མི་སླུའོ། །ཞེས་པ་འདི་ནི་ཆོས་མ་ནུས་ཀྱི་སྙོམས་ལས་པ་བཟང་
པོ་བཀྲ་ཤིས་ཀྱིས་རང་ཉིད་ལ་རང་གི་གྲོས་འདེབས་པའི་ཕྱིར་དུ་སྨྲས་པའི་རབ་་་་
བྱེད་རེ་གཉིས་པའོ།། བཀྲིས།། །།
• 59) •



༄༅། །རང་གི་རྟོགས་པ་མདོ་ཙམ་བརྗོད་པ་བཞུགས་སོ།།
༄༅། །ན་མོ་མཉྫ་ཤྲཱི་ཡེ། གང་གིས་རང་ལ་བསྙད་པའང་ཕུན་ཚོགས་རྣམས། །
འགྲུབ་པའི་གེགས་སུ་མ་ཕམ་ཆོས་རྗེས་གསུངས། །དེ་ཉིད་ཕྱིར་ན་རང་ཉིད་་་་་
གཟེངས་བསྟོད་པའི། །རྟོགས་པ་བརྗོད་པ་མདོ་ཙམ་འདི་བྱའོ།།
ཁོ་བོས་དམ་ཆོས་ཚུལ་བཞིན་འཚོལ་བའི་ཚད། །མཁས་གྲུབ་བརྙེས་པའི་བླ་
མ་དྲུག་ཅུ་ཡིས། །མདོ་སྔགས་ཆོས་ཀྱི་རྣམ་གྲངས་སྟོང་ཕྲག་བརྒལ། །དབང་དང་
རྗེས་གནང་ལྔ་བརྒྱ་ལྔ་བཅུ་དང༌། །ཁྲིད་རིམ་ཉི་ཤུས་རང་རྒྱུད་སྨིན་པར་བྱས། །
ཁོ་བོའི་གཞན་དོན་འདོད་པར་གྱུར་པའི་ཚེ། །མདོ་སྔགས་དགོངས་འགྲེལ་བསྟན་
བཅོས་རྣམ་དག་དང་། །དེ་ཡི་རྣམ་བཤད་ལ་སོགས་བརྒྱ་ཕྲག་གཅིག །དབང་་་་
དང་རྗེས་གནང་སུམ་བརྒྱ་དྲུག་ཅུ་དང་། །ཁྲིད་རིམ་དུ་མས་གཞན་རྒྱུད་སྨིན་པར་
བྱས། །ཁོ་བོས་ཐུབ་བསྟན་གངས་རིའི་སྤོ་ལ་གནས། །མང་དུ་ཐོས་པའི་གཡུ་རལ་
འཁུར་གྱིས་བརྗིད། །ཇི་ལྟ་ཇི་སྙེད་རྟོགས་པའི་སྡེར་ཆེན་རྒྱས། །ད་ལྟ་ཐུབ་བསྟན་
གངས་རིའི་སྟེང་ན་འགྱིངས། །ཁོ་བོས་རྣམ་སྤྱོད་ཁྲི་ལ་འཛེགས་པའི་ཚེ། །ཤེས་་་
བྱའི་ཚོགས་རྣམས་མདུན་དུ་ཡོངས་གྱུར་ནས། །རང་དང་སྤྱི་ཡི་གནས་ཚུལ་འདི་་
འདྲ་ཞེས། །ཚུལ་བཞིན་བསྟན་པས་ཤེས་བྱ་ཕལ་ཆེར་ཤེས། །ཁོ་བོས་བདེན་་་་
གཉིས་མ་ལུས་སྤྱོད་པའི་ཚེ། །ཆ་རྐྱེན་གསལ་བའི་དབྱེ་བ་མཐའ་ཡས་རྣམས། །
བདག་རྣམས་བདེ་སྟོང་ངང་དུ་རོ་གཅིག་ཅེས། །གསལ་བར་བསྟན་པས་བདེ་སྟོང་
ཁོང་དུ་ཆུད། །ཁོ་བོས་རིགས་དྲུག་སྡུག་བསྔལ་བསམ་པའི་ཚེ། །འཁོར་བ་སྤྱི་དང་
བྱེ་བྲག་ཉེས་དམིགས་རྣམས། །འགྲོལ་འདི་བདག་གིས་གདུང་ཞེས་གནོད་པའི་་་་
ཚུལ། །གསལ་བར་སྨྲས་པས་འགྲོ་དྲུག་སྡུག་བསྔལ་མཐོང་། །ཁོ་བོས་འགྲོ་ཀུན་་་
.
• 592 •



སྡུག་བསྔལ་གསལ་ལོ་ཞེས། །བསམ་ཚེ་ཐེག་ཆེན་སེམས་བསྐྱེད་ཕར་ཕྱིན་སོགས། །
ཐབས་མཆོག་རྒྱལ་པོ་བདག་ཅག་ཡིན་ནོ་ཞེས། །བསྟན་པས་དེ་དག་ལམ་གྱི་སྲོག་
ཏུ་གོ །ཁོ་བོས་ལོངས་སྤྱོད་འདོད་པར་གྱུར་པའི་ཚེ། །ངོ་ཚ་ཤེས་དང་ཁྲེལ་ཡོད་་
ཤེས་རབ་དང༌། །དད་དང་ཚུལ་ཁྲིམས་ཐོས་དང་གཏོང་བ་སོགས། །ནོར་བདུན་
འདི་དག་སོགས་ལ་འབད་པར་བྱ། །ཁོ་བོས་གྲོགས་དང་འཁོར་གཡོག་འདོད་པའི་
ཚེ། །རང་ཉིད་རང་གིས་གྲོགས་དང་འཁོར་དུ་བསྟེན། །ཅི་བྱེད་གཞན་གྱི་དབང་
དུ་མ་སོང་བར། །འདི་ལ་མཆོག་ཤེས་བྱས་པས་ཅི་བྱས་བདེ། །ཁོ་བོས་ལས་་་་་
མཐའ་སྨོན་ལམ་མ་ལོག་པས། །སེར་སྣས་བསགས་པའི་ནོར་རྫས་སྐྱོང་དགོས་མེད། །
དགྲ་གཉེན་བསྡེབས་པའི་ཆགས་སྡང་སྙོམ་དགོས་མེད། །རྗེ་དང་འབངས་ཀྱི་་་་་
སེམས་འཛིན་དགོས་པ་མེད། །ཁོ་བོས་གང་འདུག་དམ་ཆོས་འོ་མའི་མཚོ། །
བསྲུབས་པའི་འབྲུ་མར་གདམས་པ་ཟབ་མོ་ལ། །ཕངས་པ་མེད་པར་ཉིན་མཚན་
ཐམས་ཅད་དུ། །སྤྱད་ཀྱང་མི་འཛད་འཕེལ་བའི་དཔལ་འབྱོར་ཡོད། །ཅེས་པ་་་
འདི་ནི་རྒྱལ་ཁམས་པ་བཟང་པོ་བཀྲ་ཤིས་ཀྱིས་རང་ཉིད་གཟེངས་བསྟོད་པའི་ཕྱིར། །
རང་གི་རྟོགས་པ་མདོ་ཙམ་བརྗོད་པའི་རབ་བྱེད་རེ་གསུམ་པའོ། །བཀྲིས་པར་་་་
གྱུར་ཅིག
བཀའ་དྲིན་དུ་ཆེ་བོ་ཆོས་ཀྱི་རྗེ། འདིར་འབད་བརྩོན་བྱས་པའི་དགེ་བ་དེས། །
རྗེ་ཁྱེད་ཀྱི་ཇི་སྙེད་གསུངས་པའི་དོན། །དུས་ད་ལྟ་བདག་སོགས་འགྲོ་ཀུན་གྱི། །
བློ་ཡི་ཡུལ་དུ་འཆར་བར་བྱིན་གྱིས་རློབས། །ཅེས་པ་འདི་སྐྱབས་གནས་དཀོན་་་་
མཆོག་གསུམ་དང་བསྟན་སྲུང་མཐུ་ལྡན་ཅན་རྣམས་ཀྱི་འཇམ་དཔལ་ཀུན་བཟང་
གཉིས་ཀྱི་སྨོན་ཚིག་ལྟར་དགེ་ལེགས་དང་ལྡན་པར་བྱིན་གྱིས་བརླབ་ཏུ་གསོལ།།
• 593，



༄༅། །དམ་བཅའི་ཚིགས་སུ་བཅད་པ་བཞུགས་སོ།
༄༅། །བློ་བཟང་མགྲིན་པའི་རྫ་རྔ་ལས། །གྲགས་པའི་ལེགས་བཤད་རྒྱ་ཆེར་
སྒྲོག །དཔལ་ལྡན་མཆོག་གི་གླུ་དབྱངས་མཁན། །ཀུན་གྱི་ཡིད་འཕྲོག་དེ་ལ་འདུད།།
སེམས་ཅན་བསམ་པ་སྣ་ཚོགས་པ། །ཀུན་མཁྱེན་གྱིས་ཀྱང་མ་ཚིམ་ན། །རྨོངས་་་
བློའི་གདུལ་བྱ་ཅི་ཕྱིར་ཚིམ། །དེ་བས་རང་རྒྱུད་འདུལ་བར་བྱ། །དམ་བཅའི་དོན་
འདི་མི་བརྗེད་པའི། །གསལ་འདེབས་ཀུན་མཁྱེན་བློ་བཟང་དང༌། །མགོན་པོ་་་
ཕྱག་དྲུག་འཁོར་བཅས་ཀྱིས། །གཡེལ་བ་མེད་པར་མཛད་དུ་གསོལ། །ཤར་་་་་་
ཕྱོགས་དང་ཤར་ལྷོའི་ཕྱོགས་སུ་སྤྱོད་ལམ་བྱེད་པའི་ཚེ་བསམ་པའི་དམ་བཅའོ། །
བློ་བཟང་ལེགས་བཤད་བང་མཛོད་ཀྱིས། །འགྲོ་བའི་ཆོས་ཀྱི་དབུལ་བ་སེལ། །
གྲགས་པའི་འོད་ཀྱི་གདུལ་བྱ་ཡི། །མི་ཤེས་མུན་སེལ་དེ་ལ་འདུད། །རྙེད་བཀུར་་་
འདུ་འཛིའི་ཆོམས་ཀུན་དང་། །ལྟར་སྣང་གཞན་དོན་དོན་གཉེར་གྱིས། །དལ་་་
འབྱོར་ཕལ་ཆེར་ཡལ་བར་ཤོར། །ཕྱིན་ཆད་དལ་འབྱོར་དོན་ཡོད་བྱ། །དམ་་་་་
བཅའ་དོན་འདི་མི་བརྗེད་པའི། །གསལ་འདེབས་ཀུན་མཁྱེན་བློ་བཟང་དང་། །
དམ་ཅན་ཆོས་རྒྱལ་འཁོར་བཅས་ཀྱིས། །གཡེངས་བ་མེད་པར་མཛད་དུ་གསོལ། །
ལྷོ་དང་ནུབ་ཏུ་སྤྱོད་ལམ་བྱེད་པའི་ཚེ་བསམ་པའི་དམ་བཅའོ། །བློ་བཟང་རྣམ་་་
སྤྱོད་ལུས་མཛེས་པ། །མཐའ་དག་རིན་ཆེན་རྒྱན་གྱིས་མཛེས། །གྲགས་པ་ནམ་
མཁའི་ཁྱོན་དང་མཉམ། །ཀུན་གྱི་གཙུག་རྒྱན་དེ་ལ་འདུད། །ཁྲེལ་ཡོད་ངོ་ཚའི་་་
གོས་བྲལ་ནས། །ཆོས་པའི་ཚུལ་བཟུང་ཆོས་མིན་སྤྱོད། །བརྟག་ཚེ་རང་གི་རང་ལ་
ཁྲེལ། །རང་སེམས་རང་གི་དཔང་པོར་བཞག །གསལ་འདེབས་ཀུན་མཁྱེན་བློ་་་
བཟང་དང་། །ལྷ་ཆེན་གདོང་བཞི་འཁོར་བཅས་ཀྱིས། །གཡེལ་བ་མེད་པར་་་་་
མཛད་དུ་གསོལ། །ནུབ་དང་ནུབ་བྱང་དུ་སྤྱོད་ལམ་བྱེད་པའི་ཚེ་བསམ་པའི་དམ་
• 59A •



བཅའོ། །བློ་བཟང་རྒྱལ་བའི་བསྟན་པ་ལ། །རྒྱལ་བ་གཉིས་པ་ལྟ་བུ་ཞེས། །
གྲགས་པའི་སྙན་པས་ས་གསུམ་ཁྱབ། །འགྲན་ཟླ་མེད་པ་དེ་ལ་འདུད། །རང་་་་་
སེམས་དབང་དུ་མ་འདུས་པའི། །གཞན་རྒྱུད་འདུལ་བར་ག་ལ་ནུས། །དེ་ཕྱིར་་་
རང་རྒྱུད་འདུལ་བའི་ཕྱིར། །ལྟ་རྟོག་རང་གིས་སེམས་ལ་བྱ། །དམ་བཅའི་དོན་་་
འདི་མི་བརྗེད་པའི། །གསལ་འདེབས་ཀུན་མཁྱེན་བློ་བཟང་དང་། །རྒྱལ་ཆེན་
རྣམ་སྲས་འཁོར་བཅས་ཀྱིས། །གཡེལ་བ་མེད་པར་མཛད་དུ་གསོལ། །བྱང་དང་
བྱང་ཤར་དུ་སྤྱོད་ལམ་བྱེད་པའི་ཚེ་བསམ་པའི་དམ་བཅའོ། །བློ་བཟང་ལྷ་ཡི་རྔ་་་
ཆེན་ལས། །མི་རྟག་བདག་མེད་སྟོན་པ་ཡི། །གྲགས་པའི་དགྲ་ཡིས་གདུལ་བྱ་་་་
རྣམས། །བག་མེད་ལ་སྐྱོབ་དེ་ལ་འདུད། །རང་རྒྱུད་ཆགས་སྡང་དུག་ཆུས་མྱོས། །
ཅི་བྱས་སྨྱོན་པའི་སྤྱོད་པར་སོང༌། །རང་རྒྱུད་ཆོས་དང་མ་འདྲེས་པས། །ད་ནི་་་
རང་རྒྱུད་འདུལ་བར་བྱ། །དམ་བཅའི་དོན་འདི་མི་བརྗེད་པའི། །གསལ་་་་་
འདེབས་ཀུན་མཁྱེན་བློ་བཟང་དང༌། །གུར་གྱི་མགོན་པོ་འཁོར་བཅས་ཀྱིས། །
གཡེལ་བ་མེད་པར་མཛད་དུ་གསོལ། །སྟེང་དང་འོག་ཏུ་སྤྱོད་ལམ་བྱེད་པའི་ཚེ་་་
བསམ་པའི་དམ་བཅའོ། །བློ་བཟང་ལེགས་བཤད་གངས་རི་ལས། །གཞན་ཕན་་
ཆུ་བོ་རབ་འབབ་པའི། །གྲགས་པས་རྒྱ་མཚོའི་གོས་ཅན་འདར། །ཐེག་མཆོག་་་
བཤེས་གཉེན་དེ་ལ་འདུད། །གཞན་ཕན་བྱང་ཆུབ་སེམས་ལས་བྱུང་། །རང་རྒྱུད་
བྱང་ཆུབ་སེམས་ཀྱིས་དབེན། །བྱང་ཆུབ་སེམས་མཆོག་འདྲེན་པ་ཡི། །རྒྱུ་ཚོགས་
ཀུན་ལ་འབད་པར་བྱ། །དམ་བཅའི་དོན་འདི་མི་བརྗེད་པའི། །གསལ་འདེབས་
ཀུན་མཁྱེན་བློ་བཟང་དང་། བསྟན་སྲུང་རྒྱ་མཚོའི་ཚོགས་རྣམས་ཀྱིས། །གཡེལ་་
བ་མེད་པར་མཛད་དུ་གསོལ། དབུས་སུ་སྤྱོད་ལམ་བྱེད་པའི་ཚེ་བསམ་པའི་དམ་
བཅའོ། །ཞེས་པ་དམ་བཅའི་ཚིགས་སུ་བཅད་པ་འདི་ནི་སྙོམ་ལས་པ་བཟང་པོ་་
བཀྲ་ཤིས་ཀྱིས་རང་ལ་ཕན་པའི་ཕྱིར་དུ་སྨྲས་པའི་རབ་བྱེད་རེ་བཞི་པའོ། མངྒ་ལཾ། །
• 595 •



༄༅། །ཡེ་ཤེས་མགོན་པོའི་རྗེས་གནང་བྱེད་ཚུལ་བཞུགས་སོ།།
༄༅། །ཡེ་ཤེས་ཀྱི་མགོན་པོ་ཕྱག་དྲུག་པའི་རྗེས་གནང་བྱེད་ཚུལ་ནི་སྣ་ཚོགས་
པ་ཞིག་སྣང་ན་ཡང་། མཐའ་གཅིག་ཏུ་ངེས་པ་ནི། གཏོར་མ་དང་མཎྜལ་ལ་་་་
སོགས་པ་ནི་གཏོར་སྒྲུབ་པ་དང་འདྲ་བ་ལ། ཐོག་མར་བདག་བསྐྱེད་ཡི་དམ་གང་་་་
ཡང་རུང་བའི་མངོན་རྟོགས་བཟླས་པ་དང་བཅས་པ་ཚང་བར་བསྒོམས་ནས།
མདུན་བསྐྱེད་སྒྲུབ་པ་ནི། བསངས་སྦྱངས། མགོན་པོ་འཁོར་བཅས་བསྐྱེད་པ་ནི།
གཏོར་ཆོག་དཀྱུས་བཞིན་སློབ་མས་མཎྜལ་ཕུལ། ཐམས་ཅད་མཁྱེན་པའི་སྟོན་པ་
པོ། །འཇིག་རྟེན་གསུམ་གྱི་འདྲེན་མཛད་ལྷ། །འཁོར་བ་འདམ་གྱི་མཚོ་ནང་དུ། །
བྱིང་བ་སྐྱབས་མེད་བདག་ལ་སྐྱོབས། །རྡོ་རྗེ་བླ་མ་མཛད་དུ་གསོལ། །ཞེས་ལན་་
གསུམ་གསོལ་བ་གདབ། དེའི་རྗེས་སུ་བླ་མས་མགོན་པོ་ཐུགས་བསྐྱེད་ཚུལ་སོགས་
ཆོས་བཤད་པ་ནི། མགོན་པོ་ཐུགས་བསྐྱེད་ཚུལ་སྤྱན་རས་གཟིགས་དབང་ཕྱུག་གི།
སངས་རྒྱས་སྣང་བ་མཐའ་ཡས་ཀྱི་དྲུང་དུ། སེམས་ཅན་ཐམས་ཅད་སངས་རྒྱས་ཀྱི་
ས་ལ་བཀོད་ཀྱི་བར་དུ། བདག་འཁོར་བར་གནས་ནས་སེམས་ཅན་གྱི་དོན་བྱའོ། །
གལ་ཏེ་དམ་འདི་ལས་འདས་ན། བདག་གི་མགོ་བོ་ཚལ་པ་སྟོང་དུ་འགས་པར་་་་་
ཤོག་ཅིག་ཅེས་སྨོན་ལམ་དང་དམ་བཅའ་བ་མཛད། དེ་ནས་ལྷོ་ཕྱོགས་པོ་ཏ་ལར་
བྱོན་ནས། བསྐལ་པ་དཔག་ཏུ་མེད་པར་སེམས་ཅན་གྱི་དོན་བྱས། སེམས་ཅན་་་་
གྲངས་མེད་པ་སྨིན་གྲོལ་གྱི་ལམ་ལ་བཀོད་ཚར་ནས། སེམས་ཅན་གྱི་ཁམས་ཉུང་
དུ་སོང་ཡོད་དམ་སྙམ་ནས་ཏིང་ངེ་འཛིན་ལ་བཞུགས་ནས་གཟིགས་པས། སེམས་
ཅན་གྱི་ཁམས་ཉུང་དུ་མ་སོང་བའི་སྟེང་དུ་སྙིགས་མ་ལྔ་བདོ་བའི་དུས་སུ་སོང་བས།
སྔར་བས་སེམས་ཅན་དམུ་རྒོད་འདུལ་དཀའ། ཚེ་ཐུང་ལོངས་སྤྱོད་ཀྱི་ཕོངས་པ་་་
• 596 •



རྣམས་གཟིགས་ནས། སེམས་ཅན་དེ་ཙམ་ཞིག་སངས་རྒྱས་ཀྱི་ས་ལ་བཀོད་ཀྱང་།
སེམས་ཅན་ཉུང་དུ་མ་སོང་གི་སྟེང་དུ། འདུལ་དཀའ་བ་སོགས་སུ་སོང་འདུག་པས།།
ད་སེམས་ཅན་གྱི་དོན་བྱེད་པར་མི་ནུས་འདུག རང་ཉིད་གཅིག་པུ་ཞི་བདེའི་དོན་
གཉེར་བྱའོ་ཞེས་ཐུགས་སྐྱེད་བཏང་བས། སྔར་གྱི་སྨོན་ལམ་གྱི་ཤུགས་ཀྱིས་དབུ་་་
ཚལ་པ་སྟོང་དུ་གས་པ་དང་། སངས་རྒྱས་སྣང་བ་མཐའ་ཡས་བྱོན་ནས། དབུ་་་
ཚལ་པ་བརྒྱ་བརྒྱ་རེ་རེ་བསྡུས་ནས་དབུ་བཅུ་རུ་བྱས། དེའི་སྟེང་དུ་སྣང་བ་མཐའ་
ཡས་བཞུགས་ནས་བཅུ་གཅིག་ཞལ་དུ་བྱིན་གྱིས་བརླབ་བོ། །སྣང་བ་མཐའ་ཡས་
ལ་སོགས་པས། རིགས་ཀྱི་བུ་ཐེག་པ་ཆེན་པོའི་སེམས་སྐྱེད་མ་བཏང་བར་སྔར་་་་་
བས་ལྷག་པའི་སེམས་བསྐྱེད་ཅིག་ཅེས་གདམས་པས། གདུག་པ་ཅན་འདུལ་བའི་
ཕྱིར་དྲག་པོའི་སྐུར་བསྟན། དབུལ་ཕོངས་ཀྱི་སྡུག་བསྔལ་བསལ་བའི་ཕྱིར་དུ་གནོད་
སྦྱིན་སྐུར་བསྟན་ལ་སེམས་ཅན་གྱི་དོན་བྱའོ་སྙམ་ལ། མགོན་པོ་ཕྱག་དྲུག་པའི་་་་་
སྐུར་སྤྲུལ་བས། སངས་རྒྱས་སྣང་བ་མཐའ་ཡས་ལ་སོགས་པ། སངས་རྒྱས་ཐམས་
ཅད་ཀྱི་རིགས་ཀྱི་བུ་ལེགས་སོ། །དུས་གསུམ་སངས་རྒྱས་ཐམས་ཅད་ཀྱི་ཐུགས་་་་
གསང་བ་ལས་བྱུང་བ་གཤིན་རྗེ་གཤེད་ཀྱི་སྒོ་ནས་ནུས་པ་དང་ལྡན་པར་འགྱུར་རོ། །
མཁའ་འགྲོ་མ་དང་དབང་གི་རང་བཞིན་རྣམས་ཀྱི་དབང་དང་ལྡན་པར་འགྱུར་རོ། །
དེ་ཉིད་ཀྱིས་ན་ཞི་བ་དང་རྒྱས་པར་འགྱུར་རོ། གནོད་སྦྱིན་དང་། །སྲིན་མོ་དང༌།།
གཤིན་རྗེ་དང་། བདུད་དང་མ་མོ་ལ་སོགས་པ་རྣམས་ཀྱི་བྲན་བཞིན་དུ་ལས་བྱེད་
པར་འགྱུར་རོ། ཞེས་གསུངས་པས། གནོད་སྦྱིན་བཞི་འཁོར་དུ་ཡོང་བ་ཡང་།།
ཐུགས་སྐྱེད་ཚུལ་ལ་བརྟེན་ནས་ཤེས་དགོས་སོ། །དེར་མ་ཟད་གཤིན་རྗེ་གཤེད་ཀྱི་
སྒོ་ནས་སྐུའི་གཟི་བརྗིད་བསྐྱེད་པའི་གནས། དཔྲལ་བའི་སནྣི་ར་ལ་བརྟེན་ནས་་་
མཁའ་འགྲོ་དབང་དུ་སྡུད་པའི་གནད་ཀྱང་འདི་ལ་བརྟེན་ནས་ཤེས་དགོས་སོ། །
དེ་ཡང་ཤ་བ་རི་དབང་ཕྱུག་གིས་བསིལ་བའི་ཚལ་དུ་སྒྲུབ་པ་མཛད་ཀྱིན་བཞུགས་་
• 597 •



པའི་དུས། བར་སྣང་དུ་ཧཱུཾ་ཞེས་པའི་སྒྲ་དྲག་པོ་གཅིག་བྱུང་བ་དང་། བར་སྣང་་
ལ་ཆེར་གཟིགས་པས་ཧཱུྃ་གཅིག་འདུག་པ་ཡོངས་སུ་གྱུར་པ་ལས་ཕྱག་དྲུག་པའི་སྐུར་
གྱུར་ནས། ཤ་བ་རི་ལ་སྒྲུབ་ཐབས་གནང་བ་ཡིན་ནོ། ཞེས་བཤད། མ་གྲུབ་ཀྱང་
འགལ་མེད་དོ། །དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ནས།
སངས་རྒྱས་འགྲུབ་པར་ཤོག །ཅེས་པའི་བར་གྱི་ཐུན་མོང་བའི་སྡོམ་པ་བཟུང་།
སློབ་མས། དཔལ་ལྡན་བླ་མ་དམ་པ་ཁྱེད་ཀྱིས་བདག་ལ་མྱུར་མཛད་ཡེ་ཤེས་་་་
མགོན་པོ་ཕྱག་དྲུག་པའི་སྐུ་གསུང་ཐུགས་ཀྱི་བྱིན་གྱིས་རློབས་པ་དང་། དབང་་་་་
བསྐུར་བ་སྩལ་དུ་གསོལ། ཞེས་ལན་གསུམ་གསོལ་བ་བཏབ་བླ་མས། སློབ་མ་ལ་
མགོན་པོ་འཁོར་བཅས་ཀྱི་སྐུར་བསྒོམ་དུ་འཇུག་པ་ནི། སྣ་ཚོགས་པདྨ་དང་ཉི་་་་
མའི་སྟེང་དུ་ཚོགས་བདག་དཀར་པོ། ཞེས་པ་ནས། ས་གཞི་བར་སྣང་ཐམས་་་
ཅད་གང་བ་ཞེས་པར་བསྒོམ་དུ་བཅུག་ནས། བླ་མ་ཡི་དམ་དུ་གསལ་བའི་ཐུགས་
ཀའི་ཧཱུཾ་ལས་འོད་ཟེར་འཕྲོས། ཤར་ལྷོ་བསིལ་བ་ཚལ་གྱི་དུར་ཁྲོད། ཤིང་རྐང་་་་
གཅིག་པའི་དྲུང་ནས་མགོན་པོ་བཞུགས་པའི་ཐུགས་ཀར་ཕོག ཐུགས་རྒྱུད་བསྐུལ།
མགོན་པོ་འཁོར་བཅས་ཀྱི་སྐུ་གཟི་བརྗིད་ལ་བརྔམས་པ་གྲངས་མེད་པ་སྤྱན་དྲངས་
པ་དང་། གཏོར་མ་མགོན་པོར་གསལ་བའི་དཔྲལ་བ་ནས་མགོན་པོ་འཁོར་བཅས་
གྲངས་མེད་པ་བྱོན་པ་དང་བཅས་པ་རྣམས་བར་སྣང་ལ་ཚུར་གར་སྟབས་མཛད།
ཧཱུྃ་ཊ་དང་། ཧ་ཧའི་སྒྲ་དྲག་པོ་སྒྲོགས། རིགས་ཀྱི་བུ་ཁྱོད་ཀྱི་ནད་གདོན་དང་་་་
སྡིག་སྒྲིབ་བར་དུ་གཅོད་པ་ཐམས་ཅད་ངས་གསལ་ལོ། ཞེས་གསུང་ལྷང་ལྷང་བྱོན་
པས་ཐམས་ཅད་སློབ་མའི་དཔྲལ་བ་ནས་ཞུགས། ལུས་ཀྱི་ནང་ཐམས་ཅད་ཁྲིག་་་
མེར་གྱིས་ཁེངས། གར་སྟབས་མཛད། ཧཱུྃ་ཕཊ་ཀྱི་སྒྲ་སྒྲོག་བཞིན་པ་དང་བཅས་་
པས། ནད་གདོན་སྡིག་སྒྲིབ་བར་དུ་གཅོད་པ་ཐམས་ཅད་ཆོམ་ཆོམ་གསོལ་བའི་་་
དམིགས་པ་མཛད། ཅེས་བརྡ་སྤྲད། ན་མོ་བུདྷ་ཡ་ཞེས་པ་ནས། འདུག་ས་འདི་
• 598 •



ཉིད་དུ་བྱིན་གྱིས་རློབས། །ཞེས་པའི་ངག་ཏུ་བརྗོད་ཅིང་རོལ་མོའི་སྒྲ་དྲག་ཏུ་བྱའོ། །
དེ་ནས་མགོན་པོ་འཁོར་བཅས་ཀྱི་སྐུའི་བྱིན་གྱིས་བརླབས་པའམ། བུམ་པའི་་་་་
དབང་ཐོབ། ལུས་ཀྱི་སྒོ་ནས་བསགས་པའི་སྡིག་སྒྲིབ་དག ཁྱེད་རང་གི་ལུས་དང་
མགོན་པོ་འཁོར་བཅས་ཀྱི་སྐུ་དབྱེར་མེད་དུ་སོང་བའི་མོས་པ་མཛོད། ཅེས་བརྡའ་
སྤྲད། གསུང་གི་རྗེས་སུ་གནང་བ་ནི། རང་གི་ཐུགས་ཀའི་ཧཱུྃ་ལས་འོད་འཕྲོས།
བསིལ་བའི་ཚལ་གྱི་མགོན་པོ་འཁོར་བཅས་ཀྱི་མགྲིན་པར་ཕོག ཐུགས་རྒྱུད་བསྐུལ།
ངོ་བོ་འཁོར་བཅས་ཀྱི་གསུང་ཡིན་པ་ལ། རྣམ་པ་ཨ་ལི་ཀ་ལི་དང་། ཨོཾ་ཨཱ༔ཧཱུྃ་་་་
དང་སྲོག་སྔགས་དང༌། རྩ་སྔགས་ལ་སོགས་པ་ཡི་གེའི་རྣམ་པ་དཔག་ཏུ་མེད་པ་་་
བྱོན་པ་དང་། གཏོར་མ་མགོན་པོར་གསལ་བའི་མགྲིན་པ་ནས་ཀྱང་ཡིག་འབྲུ་དེ་
དག་གི་རྣམ་པར་བྱོན་པ་ཐམས་ཅད་ཀྱང་། སློབ་མའི་མགྲིན་པ་ན་མར་ཐིམ།
ལུས་ཀྱི་ནང་ཐམས་ཅད་ཁེངས། ཡིག་འབྲུ་དེ་དག་རྣམས་ལས་འོད་ཟེར་མེ་འོད་
ལྟ་བུར་འཕྲོས་པས། ནད་གདོན་སྡིག་སྒྲིབ་ཐམས་ཅད་བསྲེགས་པའི་མོས་པ་་་་
མཛོད། ཅེས་བརྡ་སྤྲོད་གོང་ལྟར། ན་མོ་བུདྡྷ་ཡ་སོགས་བརྗོད་དོ། རོལ་མོའི་སྒྲ་
དྲག་ཏུ་བྱའོ། །དེས་གསུང་གིས་རྗེས་སུ་གནང་བའམ་གསང་བའི་དབང་ཐོབ།
ཁྱེད་རང་གི་ངག་དང་མགོན་པོ་འཁོར་བཅས་ཀྱི་གསུང་དབྱེར་མེད་དུ་སོང་བའི་་་
མོས་པ་མཛོད། ཅེས་བརྡ་སྤྲད། ཐུགས་ཀྱི་རྗེས་སུ་གནང་བ་ནི། རང་གི་ཐུགས་
ཀའི་ཧཱུཾ་ལས་འོད་འཕྲོས། བསིལ་བ་ཚལ་གྱི་མགོན་པོ་འཁོར་བཅས་ཀྱི་ཐུགས་ཀར་
ཕོག ཐུགས་རྒྱུད་བསྐུལ། ངོ་བོ་མགོན་པོའི་ཐུགས་ཀ་ཡིན་པ་ལ། རྣམ་པ་གྲི་་་
གུག་དང་ཐོད་པ་དང་། འཕྲེང་བ་ལ་སོགས་པ་དང་། རིན་པོ་ཆེ་ལ་སོགས་པ་་་
དང༌། པདྨ་ལ་སོགས་ཕྱག་མཚན་གྱི་རྣམ་པ་དཔག་ཏུ་མེད་པ་སྤྱན་དྲངས་པ་དང༌།
གཏོར་མ་མགོན་པོར་གསལ་བའི་ཐུགས་ཀ་ནས་ཀྱང་། དེ་འདྲའི་ཕྱག་མཚན་གྱི་་
རྣམ་པ་དཔག་ཏུ་མེད་པ་བྱོན་པ་རྣམས། ཁྱེད་རང་གིས་ཐུགས་ཀར་ཐིམ། ལུས་
• 599 •



ཀྱི་ནང་ཐམས་ཅད་ཁེངས། ཕྱག་མཚན་དེ་རྣམས་འོད་ཟེར་མེ་འོད་ལྟ་བུ་འཕྲོས་
པས། ནད་གདོན་སྡིག་སྒྲིབ་ཐམས་ཅད་བསྲེགས་པའི་མོས་པ་མཛོད། ཅེས་བརྡ་
སྤྲད། གོང་ལྟར་ན་མོ་བུདྡྷ་ཡ་སོགས་བརྗོད། རོལ་མོའི་སྒྲ་དྲག་ཏུ་བྱའོ། དེས་་་
ཐུགས་ཀྱི་རྗེས་སུ་གནང་བའམ། ཤེས་རབ་ཡེ་ཤེས་ཀྱི་དབང་ཐོབ། ཡིད་ཀྱི་སྡིག་
སྒྲིབ་དག ཁྱེད་རང་གི་ཡིད་དང་མགོན་པོའི་ཐུགས་དབྱེར་མེད་དུ་སོང་བའི་མོས་
པ་མཛོད། ཅེས་བརྡ་སྤྲད། ཡང་རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས།
བསིལ་བ་ཚལ་གྱི་མགོན་པོ་འཁོར་བཅས་ཀྱི་དཔྲལ་བ། མགྲིན་པ། སྙིང་ག བ་
སྤུའི་བུ་ག་ཐམས་ཅད་ནས་མགོན་པོའི་སྐུ་དཔག་ཏུ་མེད་པ་བྱོན་པ་རྣམས་ཁྱེད་་་་་
རང་གི་དཔྲལ་བ། མགྲིན་པ། སྙིང་ག བ་སྤུའི་བུ་ག་ཐམས་ཅད་ཐིམ་པས།
ལུས་ངག་ཡིད་གསུམ་གྱི་སྡིག་སྒྲིབ་ཐམས་ཅད་དག དབང་བཞི་པ་ཐོབ། ཁྱེད་་་་
རང་གི་ལུས་ངག་ཡིད་གསུམ་དང་། མགོན་པོའི་སྐུ་གསུང་ཐུགས་དབྱེར་མེད་སོང་
བའི་མོས་པ་མཛོད། ཅེས་བརྡ་སྤྲད། ན་མོ་བུདྡྷ་ཡ་སོགས་བརྗོད། རོལ་མོའི་སྒྲ་
དྲག་ཏུ་བྱའོ། །བཟླས་པའི་རྗེས་སུ་གནང་བ་ནི། རང་ཡིད་དམ་དུ་གསལ་བའི་་་
ཐུགས་ཀའི་ས་བོན་ལས་སྔགས་ཀྱི་བསྐོར་བ་ལས་ཡིག་འབྲུ་རྣམས་མར་མེ་གཅིག་་་
ལས་གཉིས་མཆེད་ཀྱི་ཚུལ་དུ་བཤད། བླ་མའི་ཞལ་ནས་འཐོན། ཁྱེད་རང་མགོན་
པོར་གསལ་བའི་ཞལ་ནས་ཞུགས། ཐུགས་ཀར་ཉི་མའི་སྟེང་དུ་ཧཱུཾ་ཡིག་གི་མཐའ་
སྐོར་དུ་གནས་པའི་མོས་པ་མཛད། ཅེས་བརྡ་སྤྲད། ཨོཾ་བཛྲ་མཧཱ་ཀ་ལ། ཞེས་་་
སོགས་སྔགས་དང་། ཤྲཱི་མ་ཧཱ་ཀ་ལ་ཡ་ཞེས་སོགས་ཀྱི་རྩ་སྔགས་དང༌། འཁོར་་་་་
རྣམས་ཀྱི་སྔགས་ལན་གསུམ་བརྗེས་བཟློས་བྱེད་དུ་བཞུགས། སློབ་མས། བཅོམ་་་
ལྡན་བདག་གིར་བཟུང་ལགས་ཀྱི། །བཅོམ་ལྡན་བདག་ལ་བྱིན་གྱིས་རློབས། །
ཞེས་ལན་གསུམ་གསོལ་བ་བཏབ། བླ་མས། །བཅོམ་ལྡན་འདི་ལ་སྩལ་ལགས་ཀྱི། །
འདི་ལ་བྱིན་གྱིས་བརླབ་ཏུ་གསོལ། ཞེས་བརྗོད་ཅིང་སློབ་མའི་མགོར་མེ་ཏོག་་་་་་
• 600 •



བཞག་ནས་མྱུར་མཛད་ཡེ་ཤེས་ཀྱི་མགོན་པོ་འཁོར་བཅས་ཀྱི་གསུང་གི་ནུས་པ་་་་༌་
ཐམས་ཅད་རྡོ་རྗེ་སློབ་མའི་རྒྱུད་ལ་འཇུག་པར་གྱུར་ཅིག ཅེས་བརྗོད། གཏོར་མ་
སློབ་མའི་མགོ་ཐོག་ཏུ་བཞག གཏོར་མའི་མགོན་པོ་ལས། མགོན་པོ་གཉིས་པ་རེ་
རེ་མར་མེ་གཅིག་ལས་གཉིས་མཆེད་ཀྱི་ཚུལ་དུ་ཆད་ནས་སློབ་མ་ལ་ཐིམ་པའི་མོས་
པ་དཔོན་སློབ་གཉིས་ཀས་བྱེད་བཞིན་པའི་ངང་ནས། བླ་མས། ན་མོ་བུདྡྷ་ཡ་་་
ཞེས་སོགས་བརྗོད་ཅིང་། རོལ་མོའི་སྒྲ་དྲག་ཏུ་བྱའོ། །དེ་ནས་སློབ་མས་མཎྜལ་་་
ཕུལ། བཀྲིན་ཆེ་ཞེས་བརྗོད། དེ་ནི་རྗེས་གནང་བྱེད་ཚུལ་ཡིན་ལ། བར་ཆད་་་་
སེལ་བའི་ཕྱིར་གཏོང་དབང་བྱེད་ན། གསོལ་གདབ་ཡན་ཆད་སྔར་དང་འདྲ་ཞིང་།
རང་གི་ཐུགས་ཀའི་ཧཱུྃ་ལས་འོད་འཕྲོས། བསིལ་བ་ཚལ་གྱི་དུར་ཁྲོད་ཀྱི་མགོན་་་་་
པོའི་དཔྲལ་མགྲིན་སྙིང་ག་སོགས་ནས། མགོན་པོའི་སྐུ་དང་ཡེ་ཤེས་སོགས་སྤྱན་་་་
འདྲེན་སོགས་གཞན་ནས་གཏོར་མ་མགོན་པོར་བསྐྱེད་པ་ཁོ་ནའི་དཔྲལ་མགྲིན་་་་་
སྙིང་ག་སོགས་ནས། མགོན་པོའི་སྐུ་དང་ཡིག་འབྲུ་སོགས་ཆད་ནས་སློབ་མ་མགོན་
པོར་གསལ་བའི་དཔྲལ་བ་མགྲིན་པ་སྙིང་ག་སོགས་སུ་ཐིམ་པའི་མོས་པ་དཔོན་སློབ་
གཉིས་ཀས་བྱེད་ཅིང་། བླ་མས་སྔར་ལྟར། ན་མོ་བུདྡྷ་ཡ་སོགས་བརྗོད། རོལ་་་
མོའི་སྒྲ་དྲག་ཏུ་བྱའོ། །འདི་ལ་སྔགས་དབང་མི་བྱེད་པ་དང་། གཏོར་མའི་མགོན་
པོ་འབའ་ཞིག་དཔྲལ་མགྲིན་སྙིང་ག་སོགས་ནས། མགོན་པོའི་སྐུ་དང་ཡིག་འབྲུ་་་
སོགས། ཕྱག་མཚན་སོགས་སློབ་མའི་གནས་གསུམ་དུ་ཐིམ་བའི་མོས་པས་ཆོག
སློབ་མས་མཎྜལ་འབུལ་བ་སོགས་གོང་བཞིན་བྱའོ། །རྗེས་གནང་དང་གཏོར་་་་་་
དབང་གི་ཁྱད་པར་ཡང་། འདི་ཉིད་ཁོ་ན་ཡིན་ཞིང་། གཏོར་དབང་བྱེད་གཞན་
གང་ཡང་མི་བྱེད་པར། གཏོང་མ་སློབ་མའི་མགོ་ཐོག་ཏུ་བཞག བླ་མ་བརྒྱུད་་་་་
པའི་མཚན་ནས་བརྗོད་ནས། སློབ་མ་འདི་ཞེས་བྱ་བ་ལ་བྱིན་གྱིས་རློབས་ཤིག
བླ་མ་དེ་དག་གི་བཀའ་ལས་མི་འདའ་བར། མྱུར་མཛད་ཡེ་ཤེས་མགོན་པོ་ཁྱེད་་་
• 60] •



ཀྱིས་སློབ་མ་འདི་ཞེས་བྱ་བ་བྱང་ཆུབ་མ་ཐོབ་ཀྱི་བར་དུ་འགལ་རྐྱེན་ཐམས་ཅད་ཞི་
བ་དང་། མཐུན་རྐྱེན་ཐམས་ཅད་འགྲུབ་པའི་བཀའ་བསྲུང་མཛོད་ཅིག ཅེས་་་
བརྗོད་པ་ཙམ་བྱེད་དོ། །གཏོར་དབང་མདོར་བསྡུས་པ་དེ་ཙམ་ལ་མ་རུང་བ་མེད་
དོ། །མྱུར་མཛད་ཡེ་ཤེས་ཀྱིས་མགོན་པོ་ཕྱག་དྲུག་པའི་རྗེས་གནང་གཏོར་དབང་
བྱེད་ཚུལ་མདོར་བསྡུས་པ་འདི་ནི། གཤིན་རྗེ་གཤེད་ཀྱི་རྣལ་འབྱོར་པ་རྡོ་རྗེ་་་་་
འཛིན་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་རེ་ལྔ་པའོ། །བཀྲིས།། །།
• 602 •



༄༅། །གུར་གྱི་མགོན་པོ་འཁོར་བཅས་ཀྱི་མངོན་
རྟོགས་ཞེས་བྱ་བ་བཞུགས་སོ།།
༄༅། །ཕུན་ཚོགས་དངོས་གྲུབ་ཀུན་གྱི་སྒོ་གཅིག་པོ། །རྩ་བརྒྱུད་འདྲེན་་་་་
གསུམ་བླ་མའི་ཚོགས་རྣམས་ཀྱིས། །སྐྱེ་བ་ཀུན་ཏུ་རྗེས་སུ་བཟུང་ནས་ནི། །གོ་་་་
འཕང་མཆོག་ལ་སྦྱོར་མཛད་ཡི་དམ་ལྷ། །འོད་གསལ་བདེ་ཆེན་ངང་ལས་མ་་་་་
གཡོས་ཀྱང་། །མ་རུངས་འདུལ་ཕྱིར་དྲག་པོའི་སྐུར་བསྟན་པ། །རྒྱལ་བའི་སྤྱན་་་་
སྔར་ཇི་ལྟར་ཁས་བླངས་བཞིན། །བསྟན་པ་བསྲུང་ལ་ཐོགས་མེད་མཐུ་ལྡན་པ། །
མ་ཧཱ་ཀ་ལ་ལྕམ་དྲལ་འཁོར་བཅས་ལ། །གུས་པས་བཏུད་ནས་དེ་ཉིད་སྒྲུབ་ཐབས་
འབྲི། །ནག་པོའི་རྩ་ལག་སྡེ་དང་བཅས་པ་ལ། །ཆོ་ག་འཆོལ་བར་བྱེད་པའི་་་་་
སྔགས་འཆང་ཀུན། །ད་ནི་བག་ཡོད་དུས་ལ་བབ་བོ་ཀྱེ། །
འདིར་གུར་གྱི་མགོན་པོ་ལྕམ་དྲལ་གྱི་སྒྲུབ་ཐབས་གཏོར་ཆོག་གི་རིམ་པ་་་་་་
འཆད་པ་ལ་གཉིས། སྤྱིའི་རྣམ་གཞག་དང་། སྐབས་སུ་བབ་པའི་ལག་ལེན་གྱི་་་་
རིམ་པའོ། །
དང་པོ་ནི། མགོན་པོ་འདི་གུར་གྱི་ལེའུ་བཅོ་ལྔ་པ་དང་། གདན་བཞིའི་་་་
རྒྱས་པ་དང་། མགོན་པོ་མངོན་པར་བྱང་ཆུབ་པའི་རྒྱུད་གཅིག་པ་དང་། མགོན་
པོ་ཁྲོས་པའི་རྒྱུད་ལེའུ་ཉེར་ལྔ་པ་སོགས་རྒྱུད་དུ་མ་ནས་བཤད་ལ། རྒྱུད་དེ་དག་ཏུ་
ནི་མགོན་པོ་ཕོ་རྐྱང་དུ་སྒྲུབ་པ་ལས་ཚོགས་དང་བཅས་པ་ཙམ་ལས། སྦྲགས་སྒྲུབ་
དངོས་སུ་མ་བཤད་ལ། སྦྲགས་སྒྲུབ་ནི། - མགོན་པོའི་ཐུགས་བསྐྱེད་ཚུལ་སྔོན་བྱུང་
གི་ལོ་རྒྱུས་ལས་ཤེས་དགོས་པས། དེ་ཡང་། བྷེ་དན་གྱི་ཡུལ་དུ་བྲམ་ཟེ་མཆོག་་་་
སྲེད་ཀྱིས་བདེ་མཆོག་གི་སྒྲུབ་པ་མཛད་དུས། རེ་མ་ཏིས་བར་ཆད་བརྩམས་ཏེ།
• 603 •



ལག་ཏུ་སྒོ་ང་སྐྱུར་བ་བཞིན་བྱས། དེ་རྗེས་དྲེའུ་ལ་བསྐྱོན་ཏེ་གླིང་བཞི་ལན་གཅིག་
དང༌། རྣ་བ་གཉིས་ནས་བཟུང་སྟེ་གླིང་བཞི་ལན་གཅིག་བསྐོར་བའི་དུས། །
མགོན་པོ་འདི་བྱོན་དམ་ཤ་ཟའི་གསུང་། སྲིན་མོ་ལ་ཐལ་ལྕགས་ཀྱིས་བསྣུན་ཏེ་་་
བར་ཆད་བསལ། ད་དུང་འདིས་ཁྱོད་ལ་བར་ཆད་བྱེད་དུ་ཡོང་བསང་སྒྲུབ་ཅིག་
གསུངས་ནས་སྒྲུབ་ཐབས་གསུམ་གནང་བར་གྲགས་པ་ཡང་བསྡུ་ན་རྐྱང་སྒྲུབ་དང་
སྦྲགས་སྒྲུབ་གཉིས་སུ་འདུས་པ་ལ། དང་པོ་ལ་ཡང་ཕོ་རྐྱང་དུ་སྒྲུབ་པ་དང་མོ་རྐྱང་
དུ་སྒྲུབ་པ་གཉིས། སྦྲགས་སྒྲུབ་ལ་ཡང་། ལྕམ་དྲལ་སྦྲགས་སྒྲུབ། ལྷ་བརྒྱད་་་་་་
སྦྲགས་སྒྲུབ། བཅུ་གཉིས་སྦྲགས་དྲུག་སྟེ་གསུམ། དང་པོ་ལ་ཡང་། ལྕམ་དྲལ་་་
ལྟར་སྒྲུབ་པ་དང་། ཡབ་ཡུམ་ལྟར་སྒྲུབ་པ་གཉིས་ཏེ་སྒྲུབ་ཐབས་དྲུག་གོ །དེ་་་་
དག་བྲམ་ཟེ་མཆོག་སྲེད་ནས་བརྒྱུད་དེ། རྗེ་བཙུན་ས་སྐྱ་པའི་བར་དུ་བྱོན་ལ་དེ་་་
དག་གི་ནང་ནས་ལོ་ཆེན་རིན་བཟང་ནི་ལྕམ་དྲལ་སྦྲགས་སྒྲུབ་ལ། བྲག་སྟེང་པ་ནི་
ལྷ་བཅུ་གཉིས་མ་ལ་མཛད། བླ་མ་མལ་ནི་ལྷ་བརྒྱད་མ་གཙོ་བོར་མཛད་ལ། རྗེ་་
ས་སྐྱ་པ་ནི་བཅུ་གཉིས་མ་དང༌། ལྕམ་དྲལ་སྒྲུབ་པ་ལ་ཐུགས་བརྩིས་ཆེ་བ་མཛད།
སྒྲུབ་ཐབས་དྲུག་པོ་དེ་རེ་རེ་ལ་ཡང་ཞི་བའི་ཚུལ་དུ་སྒྲུབ་པ་དང་། དྲག་པོའི་ཚུལ་
དུ་སྒྲུབ་པ་དང་། ཞི་དྲག་ཕྱེད་མའི་ཚུལ་དུ་སྒྲུབ་པ་གསུམ་ཡོད་པས་བཅོ་བརྒྱད་དོ། །
དང་པོ་ནི། ཡབ་ཚོགས་བདག་སྣོད་སྦྱིན་གྱི་ཚུལ་དུ་སྒྲུབ། བཟླས་པ་ལ་སོགས་ཞི་
བའི་སྔགས་བཟླས་ཏེ་ཐུགས་བརྒྱུད་བསྐུལ། ཨེ་ཀ་ཛ་ཏི། རེ་མ་ཏི་གཉའ་གནོན་
ཡིན་པས། ཨེ་ཀ་ཛ་ཏིའི་ཁོག་པར་ལྷ་མོ་སྐྱེད། ཞི་བའི་སྔགས་བཟླས་སོ། །
གཉིས་པ་ནི། མགོན་པོ་དྲག་པོ་བཀའ་ཉན་གྱི་ཚུལ་དུ་སྒྲུབ་པ་སྟེ། མགོན་པོའི་་་
མདུན་དུ་ལས་མཁན་ཟངས་གྲི་ཅན་སྐྱེད། བཟླས་པའི་ཚེ་དྲག་སྔགས་བཟླའོ། །
ལྷ་མོ་ལ་ནི་ཨེ་ཀ་ཛ་ཏིའི་ལྟོ་བ་མ་ཡིན་པའི་ཕྱི་རོལ་ཏུ་བསྐྱེད། སྔགས་དྲག་པོ་་་་་
བཟླའོ། །གསུམ་པ་ནི། མགོན་པོ་ཚོགས་བདག་གནོད་སྦྱིན་ལྟར་བསྐྱེད། སྔགས་
• 604 .



དྲག་པོ་བཟླའོ། །ཡབ་ཡུམ་ལ་ཡང་ཨེ་ཀ་ཛ་ཏིའི་ལྟོ་བར་བསྐྱེད། སྔགས་དྲག་པོ་
བཟླའོ། །དེ་གསུམ་ཀ་ལ་འཁོར་སྐྱེད་ཚུལ་ལ་ཁྱད་པར་འབྱེད་མི་དགོས་སོ། །ཡང་
སྒྲུབ་ཐབས་དྲུག་ཀ་ལ་བསྙེན་པ། སྒྲུབ་པ། ལས་ལ་སྦྱར་བ་གསུམ་གསུམ་ཡོད་ལ།
ལས་ལ་ཡང་། ཞི་བ་རྒྱས་པ་དང་དབང་དྲག་པོའི་ལས་དང་བཞི་ཡོད་ལ། དེ་་་་
བཞིན་དུ་སྒྲུབ་པ་ལ་ཡང་ཞི་བ་སོགས་སྒྲུབ་པ་བཞི་ཡོད་ལ། བསྙེན་པ་ལ་ནི། ལས་
སོ་སོ་བ་ལ་བསྙེན་པས་སོ་སོ་ལ་མི་དགོས་ཀྱི། གོང་དུ་བཤད་པ་ལྟར་གྱི་ཞི་བ་དྲག་
པོ། ཞི་དྲག་ཕྱེད་མའི་བསྙེན་པ་བྱེད་ཚུལ་གསུམ་པོ་གང་རུང་རེས་ཆོག་གོ །དེ་་
ཡང་སྒྲུབ་པ་དང་། ལས་ལ་སྦྱོར་བ་གཉིས་ལས་བསྙེན་པ་སོགས་སྔོན་དུ་འགྲོ་་་་་
དགོས་པས། བསྙེན་པ་གལ་ཆེ་ལ། དེ་ལ་ཡང་མཆོད་གཏོར་གྱི་བསྙེན་པ་དང་་་་
བཟླས་པའི་བསྙེན་པ་གཉིས། དང་པོ་ལ་ཡང་། མཆོད་པ་དང་གཏོར་མ་གཉིས།
དང་པོ་ལ་ཕྱིའི་མཆོད་པ་དང་། ནང་གི་མཆོད་པ་གཉིས། དེ་ཡང་ཕྱི་མཆོད་དང་
ཞི་བའི་མཆོད་པ་དོན་གཅིག ནང་གི་མཆོད་པ་དང་དྲག་པོའི་མཆོད་པ་དོན་་་་་
གཅིག གཉིས་པ་གཏོར་མ་ལ་ཡང་། ཕོ་རྟེན་དར་ནག་པོ་སོགས་དང་། མོ་རྟེན་
ལ་བུ་སོགས་དང་འདྲ་བར་གཏོར་མ་གཅིག་བཤམས་ཏེ། མི་འབུལ་བར་གསོས་་་
ཀྱིན་གཏན་དུ་འཛགས་པར་བྱེད་པ་ལ་བརྟེན་གཏོར་ཞེས་ཐ་སྙད་དུ་བྱེད་པ་སྒྲུབ་་
པའི་དུས་སུ་གལ་ཆེ་བའི་བརྟེན་གཏོར་དང་། ལས་ལ་སྦྱོར་བའི་དུས་སུ་གཏོར་མ་
བཟང་བ་གཅིག་བཤམས། ནུབ་རེ་བཞིན་གསོས་ནས་ལས་འདི་དང་འདི་མྱུར་དུ་
སྒྲུབས་ཤིག གྲུབ་པ་དང་གཏོར་མ་འདི་གཏང་རག་གི་ཚུལ་དུ་འབུལ་ལོ། ཞེས་་
གདའ་འཇུག་པ་ལས་སྦྱོར་གྱི་དུས་སུ་གལ་ཆེའི་གཏའ་གཏོར་དང་། བསྙེན་སྒྲུབ་
ལས་གསུམ་ཐམས་ཅད་ཀྱི་སྐབས་སུ་རྒྱུན་དུ་འབུལ་བའི་རྒྱུན་གཏོར་དང༌། ཡབ་་་
ཀྱི་གཏོར་མ་སྲིད་ཀྱི་ཐུན་ལ་འབུལ། ཡུམ་གྱི་གཏོར་མ་སྔ་དྲོའི་ཐུན་ལ་འབུལ་བ་་་
ཐུན་གཏོར་ཞེས་བྱ་བའམ། འཕྲལ་གཏོར་ཞེས་བྱ་བ་དང་། ཐུགས་དམ་སྐོང་་་་་
• 605 •



བའི་དུས་འབུལ་བ་སྐང་གསོའི་གཏོར་མ་དང་། ལྔ་ཡིག་ཆ་ལས་དངོས་སུ་བྱུང་ལ།
ལོ་འགོ་ལ་གཏོར་མ་བཙུགས། ནུབ་རེ་བཞིན་གསོས་ནས་བསྔོས། ལོ་ཟད་ཟླ་་་་
ཟད་ཀྱི་དུས་སུ་འབུལ་བ་ལ་འཛིན་གཏོར་ཞེས་ཐ་སྙད་དུ་བཏགས་པ་དང་དྲུག་་་་
ཡོད་དོ། །དེ་ལ་ཡང༌། བསྙེན་སྒྲུབ་ལས་གསུམ་ཀ་ལ་གཏོར་མ་གལ་ཆེ་སྟེ། དང་
པོར་གཏོར་མ་ལ་བརྟེན་ནས་བསྙེན་པ་བྱེད། བར་དུ་གཏོར་མ་ལ་བརྟེན་ནས་་་་
བསྒྲུབ་པ་བྱེད། ཐ་མར་གཏོར་མ་ལ་བརྟེན་ནས་ལས་ལ་སྦྱོར་བར་བྱེད་པའི་ཕྱིར།
དེས་ན་གཏོར་མ་ནི་རྫས་བཤམས་ལུགས། དེ་དག་གི་སྐབས་སུ་དགོས་པའི་དམ་
རྫས། འབུལ་ལུགས་རྣམས་མ་ནོར་བར་ཚུལ་བཞིན་ཤེས་པ་གཅིག་གལ་ཆེའོ། །
སྒྲུབ་ཐབས་བཅོ་བརྒྱད་པོའི་ནང་ནས། འཕགས་པ་རིན་པོ་ཆེའི་ལྕམ་དྲལ་སྦྲགས་
སྒྲུབ་ཀྱི་བསྙེན་པ། སྒྲུབ་པ། ལས་གསུམ་གྱི་ནང་ནས་དང་པོ་བསྙེན་པའི་སྐབས་
དང༌། དཔལ་ལྡན་བླ་མ་དམ་པས་མཛད་པའི་ཀྱི་རྡོ་རྗེའི་སྒྲུབ་ཐབས་ཀྱི་བཤམ་གྱི་
ལྕམ་དྲལ། སྦྲགས་སྒྲུབ་ཀྱི་མངོན་རྟོགས་གཏོར་འབུལ་སོགས་ནི། ལྕམ་དྲལ་་་་
སྦྲགས་སྒྲུབ་ཞི་བའི་སྒྲུབ་ཐབས་སུ་འདུག་ལ། དེ་ཡང་རྒྱུན་པར་ཐུགས་དམ་གཞན་
ལ་མི་གནོད་པར་འབུལ་བ་འགྱོགས་གཏོར་གྱི་ལུགས་སུ་འདུག་པས། ལྕམ་དྲལ་་་
གཉིས་ལ་བསྟོད་བསྐུལ་སོགས་མཛད་ཀྱི། གཞན་འཁོར་རྣམས་ལ་མ་མཛད་པར་
འདུག་པས། ད་ལྟ་ཕལ་མོ་ཆེ་ན་གཏོར་མ་ལ་བརྟེན་ནས་སྒྲུབ་པ་ཞག་པོ་སྦྲེལ་ནས་
བྱེད་པའི་ཚེ་དང་། སྒྲུབ་ཐབས་ལྕམ་དྲལ་སྦྲགས་སྒྲུབ་ཙམ་བྱས། བསྟོད་བསྐུལ་་
འཕྲིན་ལས་བཅོལ་བ་སོགས་འཁོར་རྣམས་ལ་རྒྱས་པར་བྱེད་པ་ནི། མགྲོན་མེད་་་
པའི་སྟོན་མོ་རྒྱས་པར་ཤོམས་པ་དང་འདྲ་བས། ད་ལྟ་བསྟོད་བསྐུལ་འཕྲིན་ལས་
རྒྱས་པར་བྱེད་པ་ནི། ལྷ་བརྒྱད་མ་དང་ཤིན་ཏུ་འབྲེལ་ཆེ་བས། དེ་འདིར་འཆད་
པ་ལ། དེ་ཡང་ཞི་བ་དྲག་པོ་ཞི་དྲག་ཕྱེད་མ་གསུམ་ཡོད་པའི་ནང་ནས་འདིར་ཞི་
བ་སྟོན་ལ། ཞི་དྲག་གཉིས་མི་འདྲ་བའི་ཁྱད་པར་སྤྱན་འདྲེན་མཆོད་པ། སྒྲུབ་་་
• 606 .



ཚུལ། བཟླས་པ། བསྟོད་བསྐུལ་སོགས་མང་པོ་ཡོད་པ་རྣམས་དང་། གཞན་་་་་་
མཐའ་སྤྱོད་དགོས་པ་རྣམས་ནི། ལྕམ་དྲལ། ལྷ་བརྒྱད། བཅུ་གཉིས་མ་སྦྲགས་་་
སྒྲུབ་རྣམས་དང་། བསྙེན་སྒྲུབ་རྒྱས་པ་བཀའ་སྡོད་ཤོག་སྔོན་ཅན། ཆོས་སྐྱོང་་་་་
ཟབ་གཏད་བཀའ་བསྲུང་ཆ་རྐྱེན་མགོན་པོ་ཟངས་གྲི་ཅན་གྱི་སྐོར། མགོན་པོའི་་་
བསྲུང་འཁོར་མིང་སྲིང་གསུམ་གྱི་ལོ་རྒྱུས། སྒྲུབ་ཐབས་དང་བཅས་རྣམས་གུང་་་་
བསྒྲིགས་ནས་ལོགས་ཤིག་ཏུ་རྒྱས་པར་བཤད་པར་བྱ་ཡི། འདིར་དཀྱུས་ཀྱི་་་་
བགེགས་སུ་འགྲོ་བས་ས་བོན་ཙམ་ཞིག་ལས་མ་སྤྲོས་སོ།།
གཉིས་པའི་སྐབས་སུ་བབ་པའི་ལག་ལེན་གྱི་རིམ་པ་ནི། དཔལ་ཀྱེ་རྡོ་རྗེ་ལ་
སོགས་པའི་དཀྱིལ་འཁོར་ཚད་ལྡན་གྱི་དབང་དང་། མགོན་པོ་འདིས་རྗེས་སུ་་་་
གནང་བ་ཚད་ལྡན་ཐོབ་པའི་རྣལ་འབྱོར་པས། སྐབས་དང་མཐུན་པའི་གནས་་་
ཁང་སོགས་ཕྱགས་དར་དང་བྱི་དོར་ལེགས་པར་བྱས། སྐུ་གསུང་ཐུགས་ཀྱི་རྟེན་སྤྱི་
དང་། ཁྱད་པར་ཡི་དམ་དང་མགོན་པོ་འདིའི་སྐུ་ལ་སོགས་པ་བཞུགས་པའི་་་་་
མདུན་དུ་མཆོད་པ་དང་གཏོར་མ་དགོས་པའི་ཡོ་བྱད་ལ་སོགས་པ་ཚུལ་དང་མཐུན་
པར་བཤམས་ཏེ། དུས་ཁྱད་པར་ཅན་གྱི་ཚེའི་སྒྲུབ་པ་ལ་འཇུག་པར་བྱའོ། །དེ་་་
ཡང་ཐོག་མར་ཡི་དམ་གང་ཡང་རུང་བའི་བསྒོམ་གཏོར་བཟླས་པ་སོགས་རྫོགས་་་
པར་བྱས་ནས་མགོན་པོའི་སྒྲུབ་པ་ལ་འཇུག་པར་བྱ་སྟེ། ཐོག་མར་མཆོད་གཏོར་་་
བྱིན་གྱིས་བརླབ་པ་ནི། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཨོཾ་སྭཱ་བྷཱ་ཝ་
ཤུདྡྷཱ་སརྦ་དྷརྨ་སྭ་བྷཱ་ཝ་ཤུདྡྷོཉ་ཧཾ། སྟོང་པར་གྱུར། སྟོང་པའི་ངང་ལས་ཨལས་་
བྱུང་བའི་ཐོད་པ་ཡངས་ཤིང་རྒྱ་ཆེ་རྣམས་ཀྱི་ནང་དུ། ཨོཾ་ཨོཾ་ཞུ་བ་ལས་བྱུང་བའི་་
མཆོད་ཡོན། ཞབས་བསིལ། མེ་ཏོག བདུག་སྤོས། སྣང་གསལ། དྲི་ཆབ། །
ཞལ་ཟས། རོལ་མོ་ལ་སོགས་པ་རང་བཞིན་བདེ་སྟོང་རྣམ་པ་མཆོད་རྫས། བྱེད་
ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་
• 607 •



པར་གྱུར། ཨོཾ་ཨརྒ་ཨཱཿཧཱུྃ། ཞེས་པ་ནས། ཤཔྟ་ཨཱཿཧཱུཾ། གི་བར་གྱིས་བྱིན་གྱིས་་་་
བརླབ། ཡང་གོང་གི་སྔགས་གཉིས་ཀྱི་གཏོར་མ་སྟོང་པར་བསངས་སྦྱངས། ཡང་
ལག་པ་གཡོན་པ་བསྟན་ཏེ། ཨོཾ་སྣོད་བཅུད་ཀྱིས་བསྡུས་པའི་ཆོས་ཐམས་ཅད་སྟོང་
པ་ཉིད་དུ་གྱུར། གཡས་པ་བསྟན་ཏེ། ཨ ཐོད་པ་དཀར་པོ་ཡངས་ཤིང་རྒྱ་ཆེ་བ་
དཔྲལ་བ་རང་ལ་བསྟན་པར་གྱུར། གཉིས་ཀ་བསྟན་ཏེ། ཧཱུྃ་དགྲ་བགེགས་བསྒྲལ་
བ་ལས་བྱུང་བའི་ཤ་ཁྲག་གི་རྒྱ་མཚོ་དང་ཤ་ལྔ་བདུད་རྩི་ལྔའི་རང་བཞིན་དུ་གྱུར། །
བྱ་ཁྱུང་གི་ཕྱག་རྒྱ་སྟོན། ཨོཾ་ཨཱཿཧཱུྃ། གཏོར་མའི་ཁ་མདོག་དྲི་ནུས་ཀྱི་སྐྱོན་སྦྱངས།
གཏོར་མ་ཁ་མདོག་དྲི་རོ་ནུས་པ་ཕུན་སུམ་ཚོགས་པ་དང་ལྡན་པར་གྱུར། ཨོཾ་ཨཱཿ
ཧཱུྃ་གསུམ་གྱིས་བྱིན་གྱིས་བརླབ། ལྷར་བསྐྱེད་པ་ནི། མདུན་གྱི་ནམ་མཁའི་གནས་
སུ་དགྲ་བགེགས་བསྣན་པའི་སྟེང་དུ། པཾ་ལས་པདྨ། རཾ་ལས་ཉི་མའི་སྟེང་དུ། ཧཱུྃ་
ཐིང་ནག་ལས་འོད་འཕྲོས། དགྲ་བགེགས་གདུགས་པ་ཅན་ཐམས་ཅད་ཚར་བཅད།
ཚུར་འདུས་ཡོངས་སུ་གྱུར་པ་ལས། དཔལ་རྡོ་རྗེ་ནག་པོ་ཆེན་པོ་ཆེར་འབར་བ། །
ཞག་གཅིག་ཕྱག་གཉིས་པ་གཡས་གྲི་གུག་དང༌། གཡོན་ཐོད་པ་ཐུགས་ཀར་སྟེང་
འོག་ཏུ་འཛིན་པ། ཕྱག་གཉིས་ཀྱི་དབུས་རྣམ་འཕྲུལ་གྱི་གཎྜི་བསྣམས་པ། སྤྱན་
གསམ་དང་ལྡན་པ། མཆེ་བ་གཙིགས་པ། དབུ་སྐྲ་སོར་པོ་གྱེན་དུ་བརྫེས་པ། མི་
མགོ་སྐམ་པོ་ལྔའི་དབུ་རྒྱན་དང་། རློན་པ་ཁྲག་འཛག་པ་ལྔ་བཅུའི་དོ་ཤལ་བྱས་པ།
རུས་པའི་རྒྱན་དྲུག་དང་སྦྲུལ་གྱིས་རྒྱན་པ། སྟག་ལྤགས་ཀྱི་ཤམ་ཐབས་ཅན།།
དར་སྣ་ཚོགས་ཀྱི་ཅོད་པན་དང་ལྷབ་ལྷུབ་ཀྱི་ཀླུབས་པ། མིའུ་ཐུང་གེལ་པོའི་་་་་་
འདུག་སྟངས་ཀྱིས་རོའི་སྟེང་ན་བཞུགས་པ། དེའི་གཡས་ན་བྱ་ནག གཡོན་ན་ཁྱི་
ནག མདུན་ན་མི་ནག རྒྱབ་ན་ཅེ་སྤྱང་། སྟེང་ན་ནམ་མཁའ་ལྡིང་གིས་སྤྲུལ་་་་
པའི་ཕོ་ཉ་འཕྲོ་བ། མི་བསྐྱོད་པའི་དབུ་རྒྱན་ཅན། ཡེ་ཤེས་ཀྱི་མེ་རབ་ཏུ་འབར་་
བའི་དབུས་ན་བཞུགས་པ། དེའི་གཡོན་དུ་དྲག་ལས་ཨེ་ཀ་ཛ་ཊི་སྐུ་མདོག་སྔོན་མོ། ，
• 608 •



ཞལ་གཅིག་ཕྱག་གཉིས་ཀྱི་བདུད་རྩིས་གང་བའི་བུམ་པ་ཐུགས་ཀར་འཛིན་པ། །
དར་དཀར་གྱི་ན་བཟས་སྟོད་གཡོགས་པ། སྟག་གི་ལྤགས་པའི་ཤམ་ཐབས་ཅན།
རལ་པའི་ལན་བུ་གཅིག་ཏུ་གྱུར་ནས་གཡོན་དུ་འཆང་བ། ཁྲོ་མོའི་རྣམ་པ་ཅན།
དེའི་ལྟོ་བ་ཡངས་པའི་ནང་དུ། དྲག་ལས་ཁྲག་གི་རྒྱུ་ཚོའི་ནང་དུ་སྦྱོལས་དཔལ་
ལྡན་ལྷ་མོ་འདོད་པ་ཁམས་ཀྱི་དབང་ཕྱུག་མ་བོང་བུ་ག་པ་ལ་བཞོན་པ། སྐུ་མདོག་
སྔོན་ནག་ཞལ་གཅིག་ཕྱག་བཞི་མ། གཡས་ཀྱི་དང་པོ་ནི་རལ་གྲི། གཉིས་པ་ན་་་
ཐོད་པ་ཁྲག་གིས་བཀང་བ། གཡོན་གྱི་དང་པོ་ན་མདུང་། གཉིས་པ་ན་རྩེ་གསུམ་
འཛིན་པ། མི་མགོ་སྐམ་པོ་ལྔའི་དབུ་རྒྱན་དང་། རློན་པ་ལྔ་བཅུའི་དོ་ཤལ་ཅན།
རུས་པའི་རྒྱན་དྲུག་དང་ལྡན་པ། གླང་པོ་ཆེའི་ཀོ་བས་སྟོད་གཡོགས་ཤིང་། བ་་་
གླང་གི་ཀོ་བས་སྨད་གཡོགས་པ། རེ་ལྡེའི་ཤམ་ཐབས་ཅན། ཀླུའི་དབང་པོས་སྐ་
རགས་བཅིངས་པ། སྤྱན་གསུམ་དང་ལྡན་པ། མི་རོ་རེངས་པ་ཁར་བཅུག་ནས་་
མཆེ་བ་གཙིགས་པ། སྙན་གཡས་དུག་སྦྲུལ་དང་གཡོན་པ་ལ་སེངྒེས་བརྒྱན་པ།
སྐུ་ལ་ཁྲག་གི་ཐིག་ལེ་དང་། ཞག་གི་ཟོ་རིས་དང་། ཐལ་ཆེན་གྱི་ཚོམ་བུས་བཀོད་
པ། ཤིན་ཏུ་ལྟེ་བའི་ཐད་ཀ་ནས་ཉི་ཟླ་འཆར་བ། མ་མོ་མཁའ་འགྲོ་ཤ་ཟ་འབུམ་
སྡེའི་དབུས་ན་ཧཱུྃ་དང་བྷོgཡི་སྒྲ་སྒྲོག་པ། ཨོ་རོ་རུ་རོ་རུ་བྷིད་ཏིཥྚ་བ་ཏོ་སི་ཀ་མ་ལ་
རཀྵ་སི་ཧཱུྃ་བྱོཧཱུྃ། ལྷ་མོའི་ཐུགས་ཀ་ནས་ཧཱུཾ་དང་ཕྱྭཁ་མདོག་ནག་པོ་གཉིས་་་་
འཐོན་ཏེ། མགོན་པོའི་མདུན་དུ་གནས་པའི་ཧཱུྃ་ནག་པོ་ཡོངས་སུ་གྱུར་པ་ལས།
གནོད་སྦྱིན་ནག་པོ་མིའི་ལྤགས་པ་གྱོན་པ། གཡས་གསེར་གྱི་གྲི་གུག་ནམ་མཁའ་
ལ་འཕྱར་བ། ཕྱོཡོངས་སུ་གྱུར་པ་ལས་གནོད་སྦྱིན་མོ་ནག་མོ་དར་གྱི་ན་བཟའ་
མནབས་པ། ཕྱག་གཡས་གསེར་གྱི་སྤུ་གྲི་བསྣམས་ཤིང་། གཡུའི་ལན་འཛར་་་་་
འཆང་བ། ཡབ་ཡུམ་གཉིས་ཀྱི་ཕྱག་གཡོན་པ་སྤར་བ་གདོངས་ཤིང་གསེར་གྱི་རྣ་་
རྒྱན་འཆང་བའོ། །ༀ་རོ་རུ་རོ་རུ་ཏྲི་རྩ་པ་ལ་ཨ8ཤུ་མེ་མ་ཧཱུྃ་བྱོཛཛ་ཡུམ་གྱི་་་༌་
• 609 •



ཐུགས་ཀ་ནས་ཁྲི་གཅིག་དང་། ཡབ་ཀྱི་ཐུགས་ཀ་ནས་ཏྲི་གཉིས་འཐོན་པ།
མགོན་པོའི་གཡོན་དུ་གནས་པ་ཡོངས་སུ་གྱུར་པ་ལས། པུ་ཏྲ་ནག་པོ་དར་གྱི་ཨང་
ཀ་ར་གྱོན་པ། གཡས་པས་གྲི་འཕྱར་ཞིང་གཡོན་ན་ཐོད་ཁྲག་འཛིན་པ། བྷ་ཏྲ་་་
ནག་པོ་སྟག་སློག་གྱོན་པ་གཡས་དམ་ཤིང་། གཡོན་མིའི་སྙིང་བསྣམས་པ། སྲིན་
མོ་ནག་མོ་རལ་པ་གཅིག་མ་ཟ་འོག་ནག་པོའི་གོས་གྱོན་པ། གཡས་སུ་གྲི་དང་་་་་་
གཡོན་དུ་རྒྱུ་མ་བསྣམས་པ། གཙོ་འཁོར་ཐམས་ཅད་ཀྱི་དཔྲལ་བར་ཨོཾ། མགྲིན་་་
པར་ཨཱཿ ཐུགས་ཀར་ཧཱུྃ། ཧཱུྃ་ལས་འོད་འཕྲོས། འོག་མིན་ནས་རྣམ་པར་སྣང་་་་
མཛད་ཀྱི་ཐུགས་ཀ་ནས་མགོན་པོ་དང་། རང་བཞིན་གྱི་གནས་ནས་ལྷ་མོ་འཁོར་
བཅས་སྤྱན་དྲང་བར་མོས་ལ། ཐལ་མོ་ཁོང་སྟོང་དུ་སྦྱར་བ་མགོན་པོའི་དམ་ཚིག་
གི་ཕྱག་རྒྱ་བཅས་ལ། མཛུབ་མོར་གཡབ་པའམ་རྡོ་རྗེ་དྲིལ་བུ་འཛིན་པས།
མགོན་པོ་ཀུན་གཤེགས་གདན་ལ་བཞེངས། །ད་ལྟ་སྙིགས་མ་ལྔ་ཡི་དུས། །
གཤེགས་ཤིང་བཞུགས་པའི་གནས་ངན་ཡང༌། །ཤཱཀྱའི་བསྟན་པ་བསྲུང་བ་དང་། །
བདག་ཅག་རྣམས་ལ་ཕན་གདགས་ཕྱིར། །གནས་འདི་ཉིད་དུ་གཤེགས་སུ་གསོལ། །
ཨོཾ་ཤྲཱི་མ་ཧཱ་ཀ་ལ་ཡེ་ཨེ་ཧྱ་ཧི། ཞེས་དང་། རྡོ་རྗེ་ཐལ་མོ་སྦྱར་བ། ལྷ་མོའི་དམ་་་
ཚིག་གི་ཕྱག་རྒྱ་གཡབ་པའམ་དྲིལ་བའི་སྒྲས། ལྷ་མོ་འདིར་གཤེགས་གདན་ལ་་་་་
བཞེངས། །ཞེས་པ་ལ་སོགས་པ་དང་། མ་ཧཱ་ཀ་ལ་དེ་ཧི་ཨེ་ཧྱ་ཧི་སྤྱན་དྲངས།
ཛཧཱུྃ་བཾ་ཧོ གཉིས་སུ་མེད་པར་བསྟིམས། པདྨ་ཀ་མ་ལ་ཡེ་སྟི་གྱི་པདྨའི་གདན་
འབུལ། སོ་སོའི་དམ་ཚིག་གི་ཕྱག་རྒྱ་བཅས་ལ། སྤྱི་བོར་རྡོ་རྗེ་བཞག་པར་མོས་ལ།
ཨོཾ་ཤྲཱི་མ་ཧཱ་ཀ་མེ། མ་ཧཱ་ཀ་ལ་དེ་ཝི་ཡེ། ས་མ་ཡེ། སྨྲ་ར་ཡེ། མ་ཏི་ཀྲ་མ་ཡེ།
ས་མ་ཡེ་རཀྵ་ཏུ། དཔལ་རྡོ་རྗེ་ནག་པོ་ཆེན་པོ་ལྕམ་དྲལ་བྲན་གཡོག་བཀའ་སྡོད་་་
འཁོར་དང་བཅས་པ་ཐམས་ཅད་མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ།
རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་དང་
• 610



དམ་ལས་མ་འདའ་བར། དམ་ཚིག་བསྲུང་། བསྟན་པ་སྐྱོང་། དཀོན་མཆོག་གི་
དབུ་འཕངས་བསྟོད། ཁྱད་པར་དུ་ཡང་བསྟན་པ་དང་། བསྟན་པ་འཛིན་པ་་་་
རྣམས་དང་། རྣལ་འབྱོར་པ་བདག་ཅག་འཁོར་དང་བཅས་ལ་གནོད་ཅིང་འཚེ་བ་
དང༌། ལམ་སྒྲུབ་ལ་བར་དུ་གཅོད་པར་བྱེད་པའི་དགྲ་བགེགས་ལོག་པར་འདྲེན་་་
པའི་ཚོགས་རྣམས་ཀྱི་བསམ་ངན་སྦྱོར་རྩུབ་ཐམས་ཅད་ཞི་བའི་ཐབས་ཀྱིས་འདོར་
བར་མཛད་དུ་གསོལ། གལ་ཏེ་ཞི་བས་འདུལ་དུ་མ་འཚལ་ན་གང་ལའང་འཚམ་་་
པའི་ཆད་པ་བཅད་པ་དང་། སྐད་ཅིང་གཟིར་བ་དང་། དབྱེ་བ། སྡིགས་ཤིང་་
དཔའ་སྐོང་བར་མཛད་དུ་གསོལ། མདོར་ན་ཆོས་སྒྲུབ་པའི་བར་ཆད་ཐམས་ཅད་
ཞི་བ་དང་། བསམ་སྦྱོར་ཆོས་མཐུན་ཡིད་བཞིན་དུ་འགྲུབ་པའི་བསྟན་པ་དང༌། །
བསྟན་འཛིན་པ་དང་། འཇིག་རྟེན་པ་ཀུན་དར་ཞིང་རྒྱས་པར་མཛད་དུ་གསོལ།
མཆོད་པ་འབུལ་བ་ནི། དྲི་མེད་ཡིད་དུ་འོང་བ་ཡི། །ལྷ་རྫས་བཟང་པོའི་མཆོད་་་་
ཡོན་འདི། །མགོན་པོ་འཁོར་དང་བཅས་ལ་འབུལ། །བར་ཆད་བསྲུང་ཕྱིར་་་་་
བཞེས་སུ་གསོལ། །ཨོཾ་ཤྲཱི་མ་ཧཱཀ་ལ་ཡེ། མ་ཧཱ་ཀ་ལ་དེ་ཝེ་ཡེ། ས་པ་རི་ཝ་ར་བྷིནྡྷ་
དཾ་ཨརྒ་པྲ་ཏིཙྪ་ཡེ་སྭཱ་ཧཱ། དེ་བཞིན་དུ་ཞབས་བསིལ་ནས་ཤཔྟའི་བར་འབུལ།
ནང་མཆོད་གཏོར་མ་ལྟར་བྱིན་གྱིས་བརླབས་ནས། ཕྱོགས་བཅུ་དུས་གསུམ་གྱི་དེ་
བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་་་་་
ཅད་ཀྱི་ངོ་བོ་ཆོས་ཀྱི་ཕུང་པོ་སྟོང་ཕྲག་བརྒྱད་བཅུ་རྩ་བཞིའི་འབྱུང་གནས།
འཕགས་པའི་དགེ་འདུན་ཐམས་ཅད་ཀྱི་མངའ་བདག་རྩ་བའི་བླ་མ་རིན་པོ་ཆེའི་་་
ཞལ་དུ་ཨོཾ་ཨཱཧཱུཾ། ཞེས་གཡོན་པའི་མཐེབ་སྲིན་གྱི་སྨིན་མཚམས་ཀྱི་ཐད་ནས་དབུལ།
དེ་བཞིན་དུ་རྒྱལ་བ་རྡོ་རྗེ་འཆང་གི་ཞལ་དུ་ཨོཾ་ཨཱཿཧཱུྃ། མ་ཧཱ་ཀ་ལའི X །བྲམ་ཟེ་
མཆོག་སྲེད་ཀྱི་ X །ནོར་བུ་གླིང་པ་བདེ་བའི་རྡོ་རྗེའི་ X །ཤ་ལྟ་ཀར་ཝརྨ་ X།
ལོ་ཆེན་རིན་ཆེན་བཟང་པོའི་ X །བྲག་སྟེང་པ་ཡོན་ཏན་ཚུལ་ཁྲིམས X །མལ་སྐྱོ་
• 611 •



ལོ་ཙྪ་བ་བློ་གྲོས་གྲགས X །ས་ཆེན་ཀུན་དགའ་སྙིང་པོའི « །རྗེ་བཙུན་བསོད་་་་
ནམས་རྩེ་མོའི x །རྗེ་བཙུན་གྲགས་པ་རྒྱལ་མཚན X །ཆོས་རྗེ་ས་སྐྱ་པཎྜི་ཏའི་
X །འགྲོ་བའི་མགོན་པོ་ཆོས་རྒྱལ་འཕགས་པའི X །ན་བཟའ་བྲག་ཕུག་པ་བསོད་
ནམས་དཔལ X །དཔལ་ལྡན་བླ་མ་དམ་པ་བསོད་ནམས་རྒྱལ་མཚན X །སྡོས་་ .
སྟོན་བསོད་ནམས་བཟང་པོའི X །མཁས་པའི་དབང་པོ་རྒྱལ་བ་དཔལ་གྱི་ཞལ་དུ་
ཨོཾ་ཨཱཿཧཱུྃ། དེའི་རྗེས་སུ་ཡི་དམ་དཀྱིལ་འཁོར་གྱི་ལྷ་ཚོགས་རྣམས་ལ་རང་རང་གི་་
སྔགས་ལ། ཨོཾ་ཨཱཿཧཱུྃ་བཏགས་ནས། སྙིང་གའི་ཐད་ནས་འབུལ། དེའི་རྗེས་སུ་་་
མགོན་པོ་འཁོར་བཅས་ལ་འོག་ཏུ་གཏོར་མའི་སྐབས་སུ་འབྱུང་བ་ལྟར་རང་རང་གི་
སྙིང་པོ་ལ་ཨོཾ་ཨཱཿཧཱུྃ་བཏགས་ལ་ལྟེ་བའི་ཐད་ནས་འབུལ། ཡང་སྔོན་སངས་རྒྱས་་་
མཐོང་བ་དམ་པའི་ཆོས་ཐོས་པ། འཕགས་པའི་དགེ་འདུན་ལ་བརྟེན་པ། བསྟན་
པ་དང་འཁོར་རྣམ་བཞི་སྐྱོང་བར་ཞལ་གྱིས་བཞེས་པའི་བླ་མ་གོང་མ་རྣམས་ཀྱིས་་
བསྟེན་ཅིང་བསྒྲུབས་པའི་སྲུང་མ་མཐུ་སྟོབས་ཅན་རྣམས་ཀྱི་ཞལ་དུ་ཨོཾ་ཨཱཿཧཱུྃ།
ཡུལ་སུམ་ཅུ་སོ་གཉིས། གནས་ཉེར་བཞི། དུར་ཁྲོད་ཆེན་པོ་བརྒྱད་ན་གནས་་་་་
པའི་དཔའ་བོ་དང་། རྣལ་འབྱོར་མ་དང་། ཕྱོགས་སྐྱོང་དང་། ཞིང་སྐྱོང་དང་། །
ཀླུ་ལ་སོགས་པ་རྣམས་ལ་ལྟེ་བའི་ཐད་ནས་འབུལ། གཞིས་བདག་གཉུག་མར་་་་་་
གནས་པ་རྣམས་དང་ སེམས་ཅན་ཐམས་ཅད་ལྷར་གྱུར་པ་རྣམས་ཀྱི་ཞལ་དུ་་་་
པུས་མོའི་ཐད་ནས་འབུལ། གཏོར་མ་འབུལ་བ་ནི། མགོན་པོ་འཁོར་བཅས་ཀྱི་
ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་འོད་ཀྱི་སྦུ་གུ་ཅན་རྣམས་ཀྱིས་གསོལ་་་་
བར་བསམ་ཞིང་། ལག་པ་རྡོ་རྗེ་ཐལ་མོ་ཁ་ཕྱེ་སྟེ། ཨོཾ་ཤྲཱི་མ་ཧཱ་ཀ་ལ་ཡ། ན་མ་་་
སརྦ་ཏ་ག་བྱོསོགས་བཏགས་ལ། མགོན་པོ་དང༌། མ་ཧཱ་ཀ་ལ་དེ་ཝི་ཡེ། ན་མ
སརྦ་བཏགས་པས་ལྷ་མོ་དང་། ཨ་ལི་སི་ལི། ཛཛ8ཤི་ཤི་ལི་ཤི་དང༌། མོ་སྨུག་་་
སྤུ་གྲི་ཨ་ལ་མ་ཛཛ ན་མོ་ཤ་ལ་སྟབས་ཛཛ ཨོ་རུ་རོ་རུ་རོ་ཏྲི་ཙ་པ་ལ་ཤུགས་
• 612 •



མེད་མ་ཧཱུྃ་མ་བྷོམ་ཛཛ ཨི་དཾ་བ་ལི་བྷུ་ཛཁ་ཁཱ་ཁཱ་ཧི་ཁཱ་ཧི། ཞེས་པས་ལས་་་
མཁན་རྣམས་ལ་འབུལ། དྲག་པོའི་ལུགས་ཀྱི་གཏོར་མ་འབུལ་ན། ཤ་ས་ན་ལ་བྷ་
ལི་ཏ་བཏགས་པས་ཀྱང་གཙོ་འཁོར་རྣམས་ལ་འབུལ། གོང་གི་སྔགས་རྒྱས་མཆོད།
དེའི་རྗེས་སུ་ཨོཾ་ཤྲཱི་མ་ཧཱ་ཀ་ལ་ཡེ་ཧཱུཾ་ཧཱུཾ་ཕཊ་ཨོ་ཨཱཧཱུཾ། ཞེས་པས་མགོན་པོ་ལ་ནང་
མཆོད་དང༌། ཨོ་རུ་རོ་སོགས་ལ་ཨོ་ཨཧཱུྃ་བཏགས་པ་ལྷ་མོ་དང་། ཨ་ལི་ཨ་ལི་་་
སོགས་ལ་ཨོཾ་ཨཱཿཧཱུྃ་བཏགས་པས་ལས་མཁན་རྣམས་ལ་ནང་མཆོད་འབུལ། ཤྲཱི་མ་
ཧཱ་ཀ་ལ་ཡེ། མ་ཧཱ་ཀ་ལ་དེ་ཝི་ས་པ་རི་ཝ་ར་མ་ཧཱ་རཀྟ་པྲ་ཏི་ཙྪ་སྭཱ་ཧཱ། ཞེས་པས་
གཙོ་འཁོར་རྣམས་ལ་རཀྟ་འབུལ། དེའི་རྗེས་སུ་དཔལ་རྡོ་རྗེ་ནག་པོ་ཆེན་པོ་ལྕམ་
དྲལ། ཨེ་ཀ་ཛ་ཊི་གནོད་སྦྱིན་ཡབ་ཡུམ། པུ་ཏྲ་བྷ་ཏྲ་རལ་གཅིག་མ་ལ་སོགས་་་་
པའི་རྣལ་འབྱོར་གྱི་དགྲ་ལྷ། རིག་འཛིན་གྱི་སྲུང་མ། བསྟན་པའི་སྲོག་ཤིང་། བླ་
མའི་བཀའ་སྲུང་། དམ་ཉམས་ཀྱི་སྲོག་གཅོད། མནར་ཟན་གྱི་གཤེད་མ་ཁྱེད་་་་
རྣམས་ཀྱིས་མཆོད་པ་དང་གཏོར་མ་རྒྱ་ཆེན་པོ་འདི་བཞེས་ལ། རྩ་རྒྱུད་ཀྱི་དཔལ་
ལྡན་བླ་མ་དམ་པ་རྣམས་ཀྱི་བཀའ་དང་དམ་ལས་མ་འདའ་བར་སངས་རྒྱས་ཀྱི་་་་
བསྟན་པ་བསྲུངས། དཀོན་མཆོག་གི་དབུ་འཕངས་བསྟོད། དགེ་འདུན་གྱི་ཆོས་
འཁོར་སྐྱོང་། ཁྱད་པར་དུ་ཡང་བདག་ཅག་འཁོར་དང་བཅས་པ་རྣམས་ཀྱི་ཕྱི་་་་
ནང་གི་བར་ཆད་ཐམས་ཅད་ཞི་བ་དང་། དགྲ་བགེགས་ཐམས་ཅད་རྡུལ་ཕྲན་་་་
བཞིན་དུ་ཚར་གཅོད་པའི་འཕྲིན་ལས་མཛོད་ཅིག རྡོ་རྗེ་དྲིལ་བུ་འཛིན་པའམ་རྔ་
བརྡུང་ཞིང་། ཧཱུྃ། སྲིན་པོའི་གཟུགས་ཀྱི་གདུག་པ་ཅན། །ཚར་གཅོད་བྱང་ཆུབ་
སེམས་དཔའ་དེ། །གྲོང་ཁྱེར་སུམ་བརྩེགས་འཇིགས་བྱེད་པའི། །གཏུམ་མོ་ཁྱོད་
ལ་བདག་བསྟོད་དོ། །མདོག་ནག་གཟུགས་ཐུང་གཟི་བརྗིད་ཆེ། །གདུག་པ་ཚར་
གཅོད་གྲི་གུག་གཡས། །གཡོན་པ་གདུག་པའི་ཁྲག་བཀང་སྣོད། །ཐོད་འཕྲེང་་་་
ཅན་ལ་བདག་བསྟོད་དོ། །ཁྲོས་པས་ཞབས་བརྡབས་ས་གཞི་གཡོས། །འཇིགས་་
• 613 •



པའི་གད་མོས་རི་རབ་སྐྱེལ། །དམ་ཚིག་ཉམས་པའི་སྙིང་འཛིན་པ། །དམ་ཚིག་་་
ཅན་ལ་བདག་བསྟོད་དོ། །ཞེས་པས་བསྟོད། ཧཱུཾ་དཔལ་ལྡན་མགོན་པོ་མ་ཧཱ་ཀ་ལ་ ་
ཡེ། ལྷ་ཆེ་དཔལ་འབར་ནག་པོ་མཐུ་བོ་ཆེ། །མ་ཧཱ་དེ་ཝའི་སྲས་པོ་དྲག་ཤུགས་་་་
ཅན། །ཚོགས་བདག་ཆེན་མོ་མ་ཧཱ་ཀ་ལ་ཡེ། །འཇིགས་བྱེད་ཆེན་པོ་མ་ཧཱ་ཀ་ལ་ཡེ། །
ལེགས་ལྡན་ནག་པོ་གྲོང་ཁྱེར་སུམ་བརྩེགས་དགྲ། བསྟན་པ་ཡོངས་ཀྱི་སྲུང་མ་མཐུ་
བོ་ཆེ། །ཆོས་འཁོར་ཡོངས་ཀྱི་སྲོག་ཤིང་ནག་པོ་ཆེ། །དམ་ཚིག་ཡོངས་ཀྱི་དགྲ་ལྷ་
ནག་པོ་ཆེ། །དམ་ཉམས་ཡོངས་ཀྱི་གཤེད་མ་ནག་པོ་ཆེ། །འདིར་གཤེགས་རྒྱན་གྱི་
གཏོར་མ་འདི་བཞེས་ཤིག །ཤ་ཁྲག་དམར་གྱི་གཏོར་མ་འདི་བཞེས་ཤིག - །འཛམ་
བུ་ཏི་བའི་ཟས་འདི་བཞེས་ཤིག །སྨན་རག་ཕུད་ཀྱི་མཆོད་པ་འདི་བཞེས་ཤིག །
སྔར་བཅོལ་ལེགས་པའི་གཏང་རག་གཉན་པོར་འབུལ། །ད་འཆོལ་ལེགས་པའི་་་
གསོལ་འདེབས་གཉན་པོར་བཞེས། །འཁོར་རྣམས་བསྲུང་ཞིང་རྐྱེན་རྣམས་བཟློག་
པ་དང་། །སྡང་བའི་དགྲ་དང་གནོད་པའི་བགེགས་ལ་སོགས། །བདུད་དང་བར་
དུ་གཅོད་དེ་རྣམས་མང་པོ། །ཐམས་ཅད་ཉེ་བར་ཞི་བར་མཛད་དུ་གསོལ། །
བསྟན་པ་བསྲུང་བའི་ལས་འདི་མྱུར་དུ་སྒྲུབས། ཞེས་དང་། སྦྱོ གང་གི་སྐུ་་་་
གསུང་ཐུགས་ཀྱི་མཐུས། །འདོད་པའི་ཁམས་ཀུན་ཟིལ་མནན་ནས། །འདོད་པའི་
ཁམས་ལ་དབང་བསྒྱུར་མ། །འདོད་ཁམས་དབང་ཕྱུག་མ་ལ་བསྟོད། །དཔལ་་་་
ལྡན་ལྷ་མོ་ཁྱོད་ཀྱི་སྐུ། །དབང་པོ་སྔོན་པོ་ལྟ་བུར་འབར། །རི་རབ་ལྷུན་པོ་ལྟ་བུར་
བརྗིད། །ཉི་མའི་ཟེར་ལྟར་སྤྲུལ་པ་འགྱེད། །དབུ་སྐྲ་སེར་པོ་གྱེན་དུ་འབར། །
སྤྱན་རྩ་དམར་པོ་གློག་ལྟར་འཁྱུག །མི་རོ་ཁར་བཅུག་མཆེ་བ་གཙིགས། །ཁྲག་་་་
གིས་གང་བའི་ཐོད་པ་དང་། །འཇིགས་པའི་མཚོན་ཆས་ཕྱག་རྣམས་སྦྲེལ། །མི་་་
མགོ་རིན་ཆེན་རུས་པས་སྤྲས། །ཀླུ་དབང་སེངྒེ་ལྕགས་སྒྲོག་དང༌། །ཁྲག་དང་ཞག་
གི་ཐིག་ལེས་བརྒྱན། །ཀོ་རློན་རེ་ལྡེ་གོས་སུ་གྱོན། །བུང་བུ་ག་བཞོན་མཚན་མོ་རྒྱུ།།
• 614，



ཤིན་ཏུ་ཤིད་ཅིང་མི་སྡུག་པ། །འཇིགས་གཟུགས་མ་ལ་ཕྱག་འཚལ་ལོ། །ཁྱོད་ཀྱི་ས་
གསུང་གི་ང་རོས་དབྱངས། །འབྲུག་སྟོང་ལྡིར་བའི་སྒྲ་སྒྲོགས་པས། ཁམས་གསུམ་
མ་ལུས་ཟིལ་མནན་ནས། །ས་གསུམ་གཡོ་བར་མཛད་ལ་འདུད། །ཁྱོད་ཐུགས་ཞི་
ལ་རབ་གཞོལ་ཡང་། །སྙིང་རྗེའི་དབང་གིས་སྲིད་ལ་བཞུགས། །ཁྲོ་དང་འཁྲུགས་
དང་བརྔམས་པ་ཡི། །བདུད་དཔུང་ངེས་པར་འཇོམས་ལ་འདུད། །དཔལ་ལྡན་
ལྷ་མོ་མི་ཕམ་སྲིད་གསུམ་བདག །འདིར་གཤེགས་རྒྱན་གྱི་ལ་སོགས་ཀྱིས་བསྟོད་
ཅིང་འཕྲིན་ལས་བཅོལ་ལོ། །ཧཱུཾ། ཀུན་ཏུ་བཟང་པོའི་རིག་མ་ལས། །མ་གཡོས་་
དབུ་མ་དེ་བའི་སྐུ། །མ་མོ་ཐམས་ཅད་སྐྱེད་མཛད་མ། །ཡུམ་ཆེན་ཁྱོད་ལ་ཕྱག་་་་
འཚལ་ལོ། །ཐུགས་རྗེ་མི་འགྱུར་སྐུ་མདོག་སྔོ། །ཡེ་ཤེས་དབུ་གཅིག་འགྱིང་ཞིང་ཁྲོ། །
གཡུ་ཡི་རལ་པས་སྲིད་གསུམ་སྒྲོལ། །སྙན་གཅིག་འགྲོ་དྲུག་གསལ་འདེབས་གསན། །
ཤངས་ཀྱི་རླུང་སྒྲོམ་བག་ཆགས་འཇོམས། །སྐྱེ་ཞི་རྩད་གཅོད་མཆེ་བཞི་གཙིགས། །
སྤྱན་གསུམ་འགྲོ་ལ་གཟིགས་ཤིང་བཞད། །ཐར་པའི་ལམ་སྟོན་གསུང་དབྱངས་་་་
སྙན། །ཐབས་དང་ཤེས་རབ་ཕྱག་གཉིས་ཀྱི། །གཡུ་ཡི་བུམ་པ་ཐུགས་ཀར་འཛིན།།
ཚེ་འཛིན་བདུད་རྩིའི་བཅུད་ཀྱིས་བལྟམས། །སྐྱེ་འགྲོ་གསོ་བའི་ཡུམ་གཅིག་མ། །
ཨེ་ཀ་ཛ་ཏི་དཔལ་དང་ལྡན། །ཡུམ་ཆེན་ཁྱོད་ལ་ཕྱག་འཚལ་ལོ། །ཧཱུཾ། མགོན་པོ་
བཀའ་ཉན་ནག་པོ་གནོད་སྦྱིན་སྐུ། །ཞལ་གདངས་མཆེ་གཙིགས་ཤ་དང་ཁྲག་ལ་་་
དགའ། །སྤྱན་བགྲད་སྐྲ་བརྗེས་རྡོ་རྗེའི་ཐོད་གདེངས་ཅན། །སྡིགས་པའི་གྲི་གུག་
འཛིན་ལ་ཕྱག་འཚལ་ལོ། །ཧ་ཧའི་གད་རྒྱངས་དགྲ་སྙིང་སྦྱར་གྱིས་འདེབས། །
ཐོད་པའི་འཕྲེང་བས་བརྒྱན་ཅིང་མི་ལྤགས་གྱོན། །ལོག་འདྲེན་འདུལ་ཞིང་དགྲ་་་
བོའི་གཤེད་མ་ཁྱོད། །ཤ་དང་ཁྲག་གིས་མཆོད་ཅིང་དགྱེས་པར་མཛོད། །དཔལ་
ལྡན་འཇིགས་སུ་རུང་བའི་འཕྲིན་ལས་ཀྱིས། །གདུག་པ་ཚར་གཅོད་བདུད་དང་མུ་
སྟེགས་ཅན། །བསྟན་ལ་རབ་དགའ་སྤྲུལ་པ་བསམ་མི་ཁྱབ། །གསང་སྔགས་སྐྱོང་
• 6 15 •



བ་ཁྱོད་ལ་ཕྱག་འཚལ་ལོ། །སྔར་བཞིན་ལས་ལ་བསྐུལ་ལ་དཔུང་སྐྱེད་ལ། །ཉེས་་
ལེགས་བཏང་བཟུང་འདི་གོ་རྗེས་ཀྱང་ཆོད། །བཀའ་གསང་རྨད་དུ་བྱུང་བའི་ཆོས་
འཁོར་ལ། །དགྲ་བགེགས་རྡུལ་ཕྲན་ཙམ་ཡང་མེད་པར་མཛོད། །མགོན་པོའི་་་་
བཀའ་ཉན་མ་མོ་གནོད་སྦྱིན་མོ། །དཔལ་འབར་བྱེད་པའི་གཟུགས་འཛིན་དྲག་་་
གཏུམ་ཅན། །ཁྲོ་ལ་བརྔམ་ཞིང་ཞལ་བགྲད་མཆེ་བ་གཙིགས། །རྐང་ཚིལ་ཟ་བྱེད་
ནག་མོ་ཁྱོད་ལ་བསྟོད། །ཐོད་པས་བརྒྱན་ཅིང་བྱི་རུའི་ལན་འཛར་ཅན། །གདུག་
པ་ཚར་གཅོད་གཡས་པ་སྤུ་གྲི་བསྣམས། །དར་ནག་ན་བཟའ་གསོལ་བའི་དབང་་
མོ་ཆེ། །སྡིགས་པའི་ཕྱག་རྒྱ་ཅན་ཁྱོད་མཆོད་ཅིང་བསྟོད། །རྔམ་པའི་ང་རོས་་་་
འབྲུག་སྟོང་ལྡིར་བའི་སྒྲས། །མ་མོ་ཤ་ཟ་མཁའ་འགྲོ་དབང་དུ་བསྡུས། །དུར་ཁྲོད་
ཉུལ་ཞིང་སྙིང་ཁྲག་དྲོད་མོ་འཐུང་། །དགྲ་བགེགས་རྡུལ་དུ་རློག་ལ་ཕྱག་འཚལ་ལོ། །
ཕོ་ཉ་མང་པོ་སྤྲུལ་པས་འཕྲོ་འདུ་ཡི། །གཙུག་ལག་ཁང་དང་དཀྱིལ་འཁོར་སྐྱོང་་་
མཛོད་ལ། །བདག་དང་དགེ་བའི་ཕྱོགས་ལ་གནས་པ་ཡི། །བུ་སྡུག་བཞིན་དུ་རྟག་
ཏུ་བསྲུང་དུ་གསོལ། །དཔལ་ལྡན་འཕྲིན་ལས་ཀུན་རྫོགས་པུ་ཏྲ་ཁྱོད། །སྐུ་མདོག་
མཐིང་ནག་མེ་ཡི་འཕྲོ་འདུ་ཅན། །རྔམ་པའི་སྟབས་ཀྱིས་འགྱིངས་ཤིང་ཤང་ལང་་
བསྣམས། །གྱིང་ཆེན་གདུག་པ་འདུལ་ལ་ཕྱག་འཚལ་ལོ། །རབ་བརྗིད་དཔའ་བོ་
བརྔམས་པའི་ཞལ་གདངས་པ། །གློག་ལྟར་འཁྱུག་པའི་ལྗགས་འདྲིལ་མཆེ་བ་་་་་
གཙིགས། །ཀླད་ཁྲག་འདྲེས་པ་གསོལ་ཞིང་སྤྱན་རྩ་དམར། །སྐུ་བརྗེས་ཐོད་འཕྲེང་
ཅན་ལ་ཕྱག་འཚལ་ལོ། །མགོ་བའི་དོ་ཤལ་དར་ནག་ན་བཟའ་གསོལ། །ཡོན་ཏན་
ལྷུན་རྫོགས་ཁམས་གསུམ་དགྲ་ལས་རྒྱལ། །འཇིགས་བྱེད་ཆེན་པོ་དཔའ་བོའི་གར་་
སྟབས་ཀྱིས། །སྤྲུལ་པས་འགྲོ་དོན་མཛད་ལ་ཕྱག་འཚལ་ལོ། །ལ་ལ་གནས་པའི་རྡོ་
རྗེ་བསྣམས་པ་རྣམས། །བདེན་པའི་སྟོབས་དང་དད་པའི་ནུས་མཐུ་ཡི། །གསང་
སྔགས་མཆོག་འཛིན་དགྲ་ལྷ་ཁྱོད་བསྟོད་ཀྱི། །འཇིག་རྟེན་བདུད་ལས་རྒྱལ་བ་་་་་
• 616 •



དགྱེས་པར་མཛོད། །བསད་པའི་ཤ་དང་སྦྱར་བའི་ཛ་གད་དང་། །བསྒྲལ་བའི་་་
རཀྟའི་རྫས་སྣ་སྣ་ཚོགས་ཀྱིས། །དམ་ཚིག་ཅན་ཁྱོད་མཆོད་ཅིང་ཆོས་འཁོར་སྐྱོང་། །
བསྟན་པ་བསྲུང་བའི་འཕྲིན་ལས་མྱུར་དུ་སྒྲུབས། ་ །ཧཱུྃ། འཇིགས་བྱེད་དབྱིངས་་་
ལས་བཞེངས་པའི་སྐུ་མདོག་ནི། །ཞལ་གཅིག་ཕྱག་གཉིས་བརྔམས་པའི་སྟབས་་་
ཀྱིས་བཞུགས། །དགྲ་བགེགས་ཚར་གཅོད་རྣོ་དཀར་མཆེ་བ་གཙིགས། །རོ་དྲུག་་
མ་ཆགས་གསོལ་ལ་ཕྱག་འཚལ་ལོ། །སྤྱན་རྩ་བསྒྱུར་ཞིང་གཟིགས་མཛད་ཐོད་་་་་་
འཕྲེང་ཅན། །ཡོན་ཏན་སྟོབས་རྫོགས་རལ་པ་གྱེན་དུ་བརྫེས། །འཕྲིན་ལས་རྣམ་
བཞིས་གདུག་པ་ཚར་གཅོད་ཕྱིར། །ཕྱག་ན་གདམས་ཤིང་འཛིན་ལ་ཕྱག་འཚལ་ལོ། །
མདོག་ནག་དུས་མཐའི་མེ་ལྟར་གཟི་བརྗིད་འབར། །དུར་ཁྲོད་རྒྱན་དང་ཆ་ལུགས་
ལྡན་པས་སྒེག །དར་དང་སྟག་རློན་གོས་གྱོན་དཔའ་བ་འདྲ། །གཏུམ་ཆེན་བྷ་ཝ་
ཁྱོད་ལ་ཕྱག་འཚལ་ལོ། །མུ་སྟེགས་འདུལ་མཛད་དམ་ཉམས་གཤེད་མ་ཁྱོད། །
དགྲ་སྙིང་སྤར་བས་འདེབས་ཤིང་ལས་ལ་བརྩོན། །ཉམས་པ་གང་ཡིན་སྒྲོལ་ལ་ཤ་
ཁྲག་ཟོ། །བསྟན་པ་བསྲུང་བའི་འཕྲིན་ལས་སྒྲུབ་པར་མཛོད། །སྦྱོ སྔོན་ཚེ་་་་
གསང་སྔགས་རྡོ་རྗེ་ཐེག་པ་ཡི། །བསྟན་པ་བསྲུང་བར་དམ་བཅས་རལ་གཅིག་མ། །
ནག་མོ་བཟང་མོ་དམ་ཚིག་ལྡན་པ་ཁྱོད། །དམ་ཚིག་རྫས་ཀྱིས་མཆོད་ཅིང་ཕྱག་་་
འཚལ་ལོ། །སྲིན་མོའི་ཆ་ལུགས་འཇིགས་པའི་སྐུ་མཆོག་ལ། །ཉི་མ་སྟོང་ལས་ལྷག་
པའི་གཟི་བརྗིད་འབར། །བདུད་ཀྱི་ལྕམ་མོ་དུང་གི་མཆེ་བ་ཅན། །དགྲ་བགེགས་
རྩད་ནས་གཅོད་ལ་ཕྱག་འཚལ་ལོ། ། ཕྱག་གཡས་གསེར་གྱི་སྤུ་གྲི་འཛིན་ཞིང་་་
སྡིགས། གཡོན་པ་རྒྱུ་མ་ཞལ་དུ་གསོལ་ཞིང་བཞད། །ཁམས་གསུམ་དབང་བསྡུས་
སྤྱན་གསུམ་ཕྱོགས་བཅུར་གཟིགས། །ནག་མོ་ཐོད་འཕྲེང་ཅན་ལ་ཕྱག་འཚལ་ལོ། །
ཟ་འོག་གོས་གྱོན་མཚན་མོ་དུར་ཁྲོད་ཉུལ། །ནག་མོ་རལ་པ་གཡེང་བའི་སྤྲུལ་པ་་་
ཡིས། །མ་མོ་མཁའ་འགྲོ་ཤ་ཟ་དབང་དུ་སྡུད། ། །དུར་ཁྲོད་གཙོ་མོ་ཁྱོད་ལ་ཕྱག་་་་
• 617 •



འཚལ་ལོ། །གསང་སྔགས་རྡོ་རྗེ་འཛིན་པས་ཁྱོད་བསྟོད་ཀྱིས། །སངས་རྒྱས་་་་་
བསྟན་པ་སྲུངས་ཤིག་རལ་གཅིག་མ། །དགྲ་བགེགས་རྡུལ་དུ་རློག་ཅིག་ཁ་འབར་མ།།
དཀྱིལ་འཁོར་བསྲུང་བའི་འཕྲིན་ལས་སྒྲུབ་བར་མཛོད།།
བཤགས་པ་ནི། རྡོ་རྗེ་ནག་པོ་ཆེན་པོ་ལྕམ་དྲལ་འཁོར་དང་བཅས་པ་ལ་ཞུ་
ཞིང་གསོལ་བ་ནི། ཆེ་གེ་མོ་ཞེས་བྱ་བ་བདག ལས་དང་ཉོན་མོངས་པ་དང་།
མ་ཤེས་པ་དང་། བག་མེད་པ་དང་། མ་གུས་པ་དང་། སྙོམ་ལས་ཀྱིས་དབང་དུ་
གྱུར་པ་དང་། རང་བཞིན་དང་བཅས་པའི་ཁ་ན་མ་ཐོ་བ་ཅི་བགྱིས་པ་དང་། །
དམ་ཚིག་དང་མི་ལྡན་པ་དང་། དམ་ཚིག་ལ་དག་པ་དང་། ཚོགས་འདྲེས་པ་་་་
དང་སྤྱོད་ཡུལ་གཅིག་ཏུ་གྱུར་པ་དང༌། བསྙེན་པ་དང་སྒྲུབ་པ་ལ་མི་བརྩོན་པ་དང་།
སྲུང་མ་ཁྱད་པར་ཅན་ཁྱེད་རྣམས་དུས་དུས་སུ་མཆོད་ཅིང་མ་གསོལ་བའི་དབང་་་
གིས། སྐུ་གསུང་ཐུགས་ཀྱི་དམ་ཚིག་ཉམས་ཆགས་སུ་གྱུར་པ་དང་། ཁྱེད་རྣམས་
ཀྱི་ཐུགས་དང་འགལ་བ་ཐམས་ཅད་སྤྲོས་མེད་རྣམ་པར་མི་རྟོགས་པའི་ངང་མཐུ་་་
སྟོབས་ཀྱི་དབང་ཕྱུག་དམ་པ་ཁྱེད་རྣམས་ཀྱི་སྤྱན་སྔར་མཐོལ་བཤགས་སོ། །བཟོད་
པར་གསོལ་ལོ། མཁའ་ལ་སྤྲིན་དེངས་པའམ་རྒྱ་མཚོ་ལ་རླབས་ཞི་བ་ལྟར། ནོང་
པར་སྤྱད་པ་དང་། དེའི་འབྲས་བུ་ཐམས་ཅད་མེད་པར་གྱུར་ཅིག ཞི་བར་གྱུར་
ཅག རབ་ཏུ་ཞི་བར་གྱུར་ཅིག སྔགས་དང་ཕྱག་རྒྱ་དང་ཏིང་ངེ་འཛིན་གྱིས་་་་
རློབས་པའི་མཆོད་སྦྱིན་གྱི་གཏོར་མ་དང་། དར་སྣ་ཚོགས་ཀྱིས་བརྒྱན་པ་འདི་་་་
དང་། རྟ་མཆོག་རྒྱན་གྱིས་བརྒྱན་པ་འདི་དང་། ཚོགས་ཀྱི་འཁོར་ལོ་དམ་པ་དང་
བཅས་པ་འདིས། དཔལ་མགོན་ཁྱད་པར་ཅན་ཁྱེད་རྣམས་ཀྱི་ཐུགས་དམ་སྐོང་་་་
བར་གྱུརཅིག བཞེད་པ་འགྲུབ་གྱུར་ཅིག རེ་བ་རྫོགས་པར་གྱུར་ཅིག དེ་ལྟར་
གྱུར་ནས་བདག་གི་སྔོན་གྱི་ལས་ལས་གྱུར་པ། འཕྲལ་གྱི་རྐྱེན་ལས་གྱུར་པའི་ནད།
བར་དུ་གཅོད་པ་ཐམས་ཅད་ཉེ་བར་ཞི་བར་མཛད་དུ་གསོལ། དགྲ་དང་བགེགས་
• 6 18+



དང༌། ལོག་པར་འདྲེན་པ་ཐམས་ཅད་བཟློག་ཏུ་གསོལ། ཚེ་དང་དཔལ་དང་་་་
འབྱོར་པ་དང་། དབང་ཕྱུག་དང་ཕུན་སུམ་ཚོགས་པར་མཛད་དུ་གསོལ། འཇིག་
རྟེན་དང་འཇིག་རྟེན་ལས་འདས་པའི་དངོས་གྲུབ་མ་ལུས་པར་སྩལ་དུ་གསོལ།
ཁྱེད་ཐུགས་གསང་བ་འདི་ཡི་མཛོད། །དགོས་པ་ཆེན་པོའི་སྒོ་ཕྱེ་ནས། །དངོས་་་
གྲུབ་འཕྲིན་ལས་བདུད་རྩི་ཡི། །རྒྱུན་གྱིས་བདག་རྒྱུད་གཏམས་པར་མཛོད། །
ཡོན་ཏན་ཀུན་རྫོགས་དངོས་གྲུབ་མངའ་བའི་ལྷ། །མ་ལུས་རྨད་བྱུང་ཕན་བདེའི་་
དགོངས་པ་ཅན། །འཕྲིན་ལས་རྣམ་བཞིས་བདུད་དཔུང་འཇོམས་མཛད་པ། །
ལེགས་ལྡན་ནག་པོ་འཁོར་བཅས་དགོངས་སུ་གསོལ། །སྐུ་གསུང་ཐུགས་དང་ཡོན་
ཏན་འཕྲིན་ལས་ཀྱི། །ཕྱི་ནང་ཁྱད་པར་གསང་བའི་དམ་ཚིག་རྣམས། །བསྲུང་བ་
དམ་བཅས་འདའ་རྒྱུ་མ་ལགས་ན། །བདག་ཅག་མ་རིག་ལུས་དང་ངག་སེམས་ཀྱིས།།
བག་མེད་ཚུལ་གྱིས་དམ་ལས་འགལ་བ་རྣམས། །དཔལ་མགོན་བསྲུང་མའི་ཚོགས་
ལ་བཟོད་པར་གསོལ། །
ལྷ་མོའི་བཤགས་པ་ནི། ཧཱུྃ། འགྲོ་བའི་དོན་དུ་སྐུ་མཆོག་འཇིགས་པ་ལས། །
ང་རྒྱལ་དྲེགས་པ་མཐའ་དག་འདུལ་མཛད་ཅིང་། །མ་ལུས་གསལ་བར་ཁྱབ་པར་
མཛད་པ་ཡི། །ཡོན་ཏན་རྫོགས་པའི་སྐུ་ལ་ཕྱག་འཚལ་ལོ། །ཧཱུྃ བཀའ་དང་དམ་
ཚིག་བསྟན་པ་གཉེར་མཛད་ཅིང་། །ཅི་དང་ཁྱད་པར་གསང་བའི་དམ་ཚིག་རྣམས།།
བསྲུང་བར་དམ་བཅས་སྐུ་ཡི་དམ་ཚིག་མཆོག །དམ་བཅས་བཀའ་ལས་འདའ་རྒྱུ་
མ་ལགས་ནའང་། །སྐུ་ཡི་དམ་ཚིག་ཚུལ་བཞིན་མ་ལགས་པ། །ཁམས་གསུམ་ཁྱབ་
པའི་སྐུ་ལ་བཟོད་པར་གསོལ། །ཧཱུྃ། མ་གཅིག་བདེ་གཤེགས་རིགས་ལྔ་དཔལ་གྱི་
ཡུམ། །དུས་གསུམ་རྒྱལ་བ་ཐམས་ཅད་སྐྱེས་པའི་ཡུམ། །ཇི་བཞིན་འགྲོ་བ་མཐའ་
དག་དེར་འདུལ་བ། །མ་གཅིག་སྤྲུལ་པའི་སྐུ་ལ་བཟོད་པར་གསོལ། ཧཱུྃ། རྣལ་་་
འབྱོར་བདག་ཅག་འདིར་འདུས་གདུང་ཚོབ་རྣམས། །སྤྱི་དང་ཁྱད་པར་དམ་ཚིག་
• 619，



མི་གཏོང་ཡང་། །ཀློང་དུ་མ་གྱུར་རྩལ་ཤུགས་ཆུང་བ་དང་། །འདུས་སྡེ་ཆུང་བའི་
སྐྱོན་རྣམས་ཅི་མཆིས་པ། །མ་གཅིག་ལྷ་མོའི་སྐུ་ལ་བཟོད་པར་གསོལ། །ཧཱུྃ།
ཐུགས་རྗེས་ངེས་པར་གཟིགས་པའི་ལྷ་མོ་ལ། །དམ་རྫས་ཚང་བའི་མཆོད་པ་མ་་་
བཤམས་ཏེ། །ཕངས་སེམས་དབང་གིས་མཆོད་པའི་རྒྱུ་ཆུང་བ། །རྫོགས་མ་་་་
བཀའ་ཟློག་སྐུ་ལ་བཟོད་པར་གསོལ། །ཧཱུྃ། སྐུ་མདོག་ཕྱག་མཚན་ཆ་ལུགས་་་་
ཐམས་ཅད་ལས། །དོན་དང་མཐུན་པའི་ཚུལ་བཞིན་མ་བྲིས་པས། །ལྷ་མོའི་་་་་
ཐུགས་རྗེས་གཡོ་བར་མ་གྱུར་ཏེ། །བདུད་ལས་རྒྱལ་བའི་སྐུ་ལ་བཟོད་པར་གསོལ། །
ཧཱུྃ། དམ་རྫས་འཇིགས་ཚུལ་ཁྲོ་ཞལ་འབར་བའི་ཚུལ། །དཔའ་བས་བརྒྱན་པའི་་
ཀོ་རློན་ཤམ་ཐབས་ཅན། །གདུག་པའི་ཚོགས་རྣམས་འཇོམས་པའི་སྐ་རགས་ཅན།།
བདུད་འཇོམས་ལྷ་མོའི་སྐུ་ལ་བཟོད་པར་གསོལ། །ཧཱུྃ། བུམ་པའི་ཚུལ་གྱིས་རྒྱུན་གྱི་
དམ་ཚིག་ལ། །ལེ་ལོ་གཉིད་དང་བྲེ་མོའི་གཏམ་ལ་སོགས། །ཐུགས་དང་འགལ་་་
བར་གྱུར་པ་ཅི་མཆིས་པས། །ཐུགས་རྗེ་ཆེན་པོས་ཚང་བར་བསྩལ་དུ་གསོལ། །ཧཱུྃ།
རྣལ་འབྱོར་གང་གི་དམ་ཚིག་འཛིན་པ་རྣམས། །མཐའ་མའི་ཚུལ་དུ་ཐམས་ཅད་
བསྲུང་བ་དང་། །ཞེ་སྡང་གདུག་པའི་དགྲ་བགེགས་གང་བྱུང་བའི། །མ་གཅིག་་་
ཐུགས་རྗེས་ལྡན་པས་དེ་ཕྱུང་ཞིང་། །དྲག་ཤུགས་དང་མངོན་སྤྱོད་འཕྲིན་ལས་ཀྱིས།།
ཇི་ལྟར་འཚམ་པ་བཞིན་དུ་འཕྲིན་ལས་མཛོད། །ཐུགས་རྗེ་ལྡན་པའི་རྫོགས་མ་་་་
གཉེན་མོ་ལ། །དུས་ངན་མཐའ་མའི་སེམས་ཅན་མི་གཤེགས་ཏེ། །འགྲོ་དོན་བྱང་
ཆུབ་སེམས་ཀྱིས་བཟོད་གསོལ་ལ། །རེ་སྨན་ཐམས་ཅད་བདག་ལ་སྩལ་དུ་གསོལ།།
བཟླས་པ་བྱེད་པའི་ཚུལ་ནི། རང་གི་ཐུགས་ཀ་ནས་སྔགས་ཀྱི་འཕྲེང་བ་འོད་
ཟེར་དང་བཅས་པ་འཕྲོས་པས། མདུན་སྐྱེད་འཁོར་དང་བཅས་ཀྱི་ཐུགས་ཀར་་་
ཕོག་ནས། དེ་དག་གི་རྒྱུད་བསྐུལ་ནས། གང་བསྒོ་བར་ཉན་པ་བསམ་ལ། ཨོཾ་ཤྲཱི་
མ་ཧཱ་ཀ་ལ་ཡེ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཞེས་པའི་མགོན་པོའི་སྙིང་པོ་དང་། རོ་རུ་་
• 620 •



སོགས་ལྷ་མོའི་སྙིང་པོ་དང་། ཨ་ལི་ཨ་ལི་སོགས་ལས་མཁན་རྣམས་ཀྱི་སྙིང་པོ་བཟླ།
བསྙེན་པའི་གྲངས་ནི། མགོན་པོ་ལ་འབུམ་ཕྲག་བཅུ་གཉིས། ལྷ་མོ་དང་ལས་་་་
མཁན་རྣམས་ལ་འབུམ་ཕྲག་བཞི་བཞིའོ། །བཟླས་པའི་ཐུན་གྱི་མཐར། མདུན་ན་
ཡི་དམ་དང་མགོན་པོའི་བྲིས་སྐུ་སོགས་ཡོད་ན་དེ་ལ་སྟིམས། ལས་མཁན་སོགས་་
ལྷ་མོའི་ཐུགས་ཀར་སྟིམས། བྲིས་སྐུ་སོགས་མེད་ན་ཕོ་ཉ་རྣམས་ལྷ་མོའི་ཐུགས་་་་
ཀར་བསྟིམས་ནས་གཤེགས་གསོལ་བྱེད། དེ་གཉིས་གང་བྱེད་ཀྱང་མཆོད་བསྟོད་་
མདོར་བསྡུས་པ་གཅིག་བྱས་ལ། བྲིས་སྐུ་སོགས་ལ་བསྟིམས་ནས། བརྟན་་་་
བཞུགས་སོགས་བྱའོ། །འདི་ཡན་གྱིས་སྐབས་སུ་བབ་པའི་དོན་བཤད་ཟིན་ཏོ།
འདིའི་སྐབས་སུ་ཉེར་མཁོའི་ཟུར་འདེབས་ལ། གཏོར་མ་བཤམས་ཞེས་པའི་
ལག་ལེན་ལ། ཡི་དམ་ལ་གཏོར་མ་གཅིག མགོན་པོའི་གཏོར་མ་གཅིག ལྷ་མོའི་
གཏོར་མ་གསུམ་ཟླུམ་གཏོར། དེའི་འོག་ཏུ་ལས་མཁན་གྱི་གཏོར་མ་ཟུར་གསུམ།
དེའི་འོག་ཏུ་མཁའ་འགྲོ་སྤྱི་གཏོར་ཟླུམ་པོ་གཞི་བདག་གཏོར་མ་གཅིག་ཀྱང་བྱས་ལ།
གཏོར་མའི་མདུན་དུ་ཡབ་ཡུམ་ལ་འབུལ་བའི་གཏོར་མ་གཉིས་བཤམས་ལ།།
དབྱིབས་རྗེ་བཙུན་གོང་མ་རྣམས་ཀྱིས་གསལ་བར་མ་གསུངས་ཀྱང་། ཕྱག་ལེན་ལ་
སྙིང་གཟུགས་མར་མཛད། ཡུམ་རྐྱང་པ་ལས་གཞན་ལ་མི་འབུལ་བས། མཐེབ་་་
ཀྱུས་མི་བསྐོར་བར་བྱེད། གཏོར་མ་རྣམས་ཀྱང་ཕྱེ་ཕུད་སོགས་མ་སྦགས་པ་གཙང་
མ་ལས་བྱས་ནས། སྣོད་མ་ཁེངས་ན་དངོས་གྲུབ་ཉམས་པར་བྱེད་གསུངས་པས་་་
སྣོད་ཁེངས་པ་དང་། སྣོད་ལས་ཕྱིར་ཐལ་ན་འཁོར་སོགས་ལ་ན་ཚ་བསྐྱེད་་་་་
གསུངས་པས། སྣོད་ལས་ཕྱིར་མ་ཐལ་བ། མཐེབ་ཀྱུ་སོགས་དམ་པར་བརྩིགས་་་་་
ཤིང་ཤ་ལ་སོགས་པའི་རྒྱུན་བཟང་པོས་ལེགས་པར་བརྒྱན་ཏེ། དར་ནག་གི་གུར་་
ལ་སོགས་པ་ཕུབ། གཞན་ཡང་ཙོང་ལ་ཕུག་ལ་སོགས་པས་བརྒྱན་པ་ལ། ཆང་ཆུ་
ནང་མཆོད་ཀྱིས་འདྲེན་པར་བྱ་སྟེ། འཕགས་པ་རིན་པོ་ཆེ་ལྕམ་དྲལ་སྦྲགས་སྒྲུབ་་
• 62 | •



ཀྱི་སྐབས་སུ་ཆང་དང་ཆུས་སྦགས་པའི་གཏོར་མ་ཞེས་གསུངས་པས། གོང་མ་་་་་
རྣམས་ཀྱི་ཕྱག་ལེན་གྱི་རིམ་པ་ཡང་འདི་ཡིན་པར་གདོན་མི་ཟའོ། །ཡོ་བྱད་སོགས་
གཤམས་ཞེས་པའི་ཟུར་འདེབས་ལ། སྤོས་སྦྱོར། རཀྟ། འཛམ་བུ་ཏི་བའི་ཞལ་
ཟས། དམ་རྫས་དང་བཞི་ལས། དང་པོ་ནི། བཙན་དུག ཡུངས་དཀར། ཚིལ་
ཆེན་གསུམ་སྦྱར་བ་ནི་མགོན་པོ་འདིའི་སྤོས་སྦྱོར་ཡིན་པས། སྤྱན་འདྲེན་མཆོད་པ་
སོགས་ཀྱི་ཚེ་ནར་མར་བསྲེག་གོ །གཉིས་པ་ནི། ཁྲག་དང་ཆང་སྟེང་ལ་བདུད་རྩི་
རིལ་བུ་བཏབས་པ་ཡིན་ལ། དེ་སྭཱ་བྷ་ཝ་སྟོང་པར་སྦྱངས། སྟོང་པའི་ངང་ལས་་་
རམ་ལས་ཉི་མའི་སྟེང་དུ། རཾ་ཞུ་བ་ལས་བྱུང་བའི་རྒྱ་མཚོ་ཁྲག་གི་རྦ་ཀློང་འཁྱིལ་་
བར་གྱུར། ཨོཾ་མ་ཧཱ་རཀྟ་ཧཱུྃ། ཞེས་པས་བྱིན་གྱིས་བརླབས་ནས་གོང་དུ་བཤད་པ་
ལྟར་འབུལ། སྨན་རཀ་ཕུད་ཀྱི་མཆོད་པ་འདི་བཞེས་ཤིག ཞེས་པའང་འདི་ཡིན་
ནོ། །གསུམ་པ་ནི། མོན་སྲན་གྲེའུ་དང་། སྒོག་སྐྱ་དང་། ཤ་སྣ་ཚོགས་པའི་ཞལ་
ཟས་ནི། འཛམ་བུ་ཏི་བའི་ཞལ་ཟས་འདི་བཞེས་ཤིག ཞེས་པ་འདི་ཡིན་ནོ། །
བཞི་པ་ནི། ཐོད་པའི་ནང་དུ་པདྨ་འདབ་མ་བཞི་པ་བྱས། དབུས་སུ་མིའི་སྙིང་།
ཤར་དུ་མཆེ་བ་ཅན་གྱི་སྙིང་། ལྷོར་གཤོག་པ་ཅན་གྱི་སྙིང་། ནུབ་ཏུ་རྨིག་པ་ཟླུམ་
པོའི་སྙིང་། བྱང་དུ་རྨིག་པ་ཁ་དབྲག་ཅན་གྱི་སྙིང་། གཞན་ཡང་ཤ་སྣ་ཚོགས་པ་
ཡང་ཐོད་པ་གཅིག་རུང༌། ཁྲག་སྣ་ཚོགས་པ་དང་ཚིལ་ཆེན་གྱི་ཞུན་མར་བདུད་་་་
རྩིས་བཏབ་པ་བཤམས་ལ། དེ་གཉིས་ཀའི་སྟེང་དུ་ཧཱུྃ་ཧཱུྃ་ཨོཾ་ཛཾ་ཁཾ་རྣམས་བསྒོམ་སྟེ།
ཐམས་ཅད་ཞུ་བ་རོ་གཅིག་ཏུ་འདྲེས་པ་ལས་བྱུང་བའི་དམ་རྫས་སུ་གྱུར། ཨོ་
ཧཱུྃ་གསུམ་གྱིས་བྱིན་གྱིས་བརླབ། འབུལ་བ་ནི། ཤ་ཁྲག་དམར་གྱི་གཏོར་མ་འདི་
བཞེས་ཤིག ཞེས་པ་འདི་ཡིན་ནོ། །གཏོར་མ་འབུལ་ཞེས་པའི་ཟུར་འདེབས་ལ་་་
རྒྱུན་གཏོར་ནི་དཀྱུས་ལྟར་ཡིན་ལ། ཐུན་གཏོར་འབུལ་བ་ནི། ཡབ་ཀྱི་ནི་སྲོད་ཀྱི་
ཐུན་མཚམས་དཀྱུས་ལྟར། མགོན་པོའི་སྙིང་པོ་ལ་བྷ་ལི་ཏ་བཏགས་པ་ལ་ནང་དུ་
• 622 •



བསྔོས། དེ་རྗེས་ཐོག་ཏུ་འཁྱེར་ཏེ། དཔལ་ལྡན་མགོན་པོ་མ་ཧཱ་ཀ་ལ་ཡེ། ཞེས་་
སོགས་ཀྱིས་མགོན་པོ་གཅིག་པོ་ལ་འབུལ། ཡུམ་གྱི་ཐུན་གཏོར་སྔ་དྲོའི་དུས་སུ།
རོ་རུ་སོགས་ཀྱི་བྷ་ལི་ཏ་བཏགས་ལ་ནང་དུ་བསྔོས། དེ་རྗེས་མཁའ་ཐོག་ཏུ་འཁྱེར་
ཏེ། དཔལ་ལྡན་ལྷ་མོ་མི་ཕམ་སྲིད་གསུམ་བདག །འདིར་གཤེགས་རྒྱན་གྱི་གཏོར་
མ་འདི་བཞེས་ཤིག །ཅེས་སོགས་ཀྱིས་འབུལ། དེ་ནས་གོང་མ་རྣམས་ཀྱི་ནང་དུ་
གཏོར་སྔགས་ཀྱི་འབུལ་བ་ལ། གཏོར་མ་བསྔོ་བ། ཞེས་པ་དང་ནང་དང་ཐོག་ཁ་
སོགས་སུ་སྤྱི་བཏབ་ཀྱི་ཕུལ་བ་ལ་གཏོར་མ་འབུལ། ཞེས་ཐ་སྙད་སོ་སོར་མཛད། །
ད་ལྟ་རྗེ་བཙུན་ས་སྐྱ་པའི་ཕྱག་ལེན་མཛད་པ་ཕལ་མོ་ཆེ་དག གློ་བུར་ལས་འཆོལ་
གྱི་གཏོར་མ་ཉིན་གཅིག་ཙམ་འབུལ་བ་ཡང་། མཇུག་ཏུ་ཐུན་གཏོར་འབུལ་བར་་
བྱེད་པར་འདུག་པ་ལ། གོང་མ་རྣམས་ཀྱིས་དེ་འདྲ་བྱེད་པའམ་བཤད་པ་མེད་་་་
ཀྱང་། བྱེད་པ་མི་རིགས་པ་མེད་ལ། བྱེད་ལུགས་གཙོ་བོར་ཐམས་ཅད་སྤྱི་བཏབ་
ཀྱིས་འབུལ་ན་གཏོར་མ་མཐེབ་ཀྱུས་བསྐོར་ནས་བྱེད་དེ། གཏོར་མ་གཞན་རྣམས་
ལ་མཐེབ་ཀྱུས་བསྐོར་བའི་རྒྱུ་མཚན་བསམ་ན་ཤེས་སོ། །བཤགས་པའི་སྐབས་སྤྱིར་
མགོན་པོ་ལ་བསྟོད་པ་དང་། ལྷ་མོ་ལ་བཤགས་པ་གལ་ཆེ་བར་བཤད་པ་ལ།
ཡབ་ཡུམ་གཉིས་ཀ་ལ་བཤགས་པ་འགྲོ་མགོན་འཕགས་པས་མཛད་པ་ནི་འཐུས་་་
མོད། འོན་ཀྱང་ལྷ་མོའི་བཤགས་པ་བྲམ་ཟེ་མཆོག་སྲེད་ཀྱིས་མཛད་པའི་བཤགས་
པ་འདི་ནན་ཏན་བྱེད་དགོས་སོ།། །
བཟླས་པའི་ཟུར་འདེབས་ནི། མགོན་པོ་ལྷ་མོ་འཁོར་རྣམས་རེ་རེ་ལ། །
འབོད་པ། ཆད་པ། བསད་པ། གསུམ་གསུམ་ཡོད་ལ། འབོད་པ་གསུམ་ནི།
དཀྱུས་ཀྱི་གཏོར་སྔགས་བྷ་ལི་ཏ་བོར་བ་རྣམས་ཡིན། མགོན་པོའི་ཆད་པ་ནི། ཨོཾ་
མ་ཧཱ་ཀ་ལ་ཧ་ན་ཧ་ན་བཛེ་ན་ཧཱུྃ་ཕཊ། བསད་པ་ནི། ཤ་ས་ནའི་སྔགས་རིང་པོ།
ལྷ་མོའི་ཟད་པ་ནི། ཨོཾ་ཤྲཱི་མ་ཧཱ་དེ་ཝི་ཀ་ལི་ཀ་ལི་ཧཱུྃ། ཨེ་ཨ་ར་ལི་ཧཱིཛ། ལྷ་
• 623 •



མོ་བསད་པ་ནི། ཨོཾ་ཧཱུྃ་ཤྲཱི་ཡ་དེ་ཝི་ཀ་ལི་ཀ་ལི་མ་ཧཱ་ཀི་ལི། མ་མ་ཤ་ཏུཾ་ཨ་ཀ་མ་ར་
ཡ་ཧཱུྃ་ཧཱུྃ་ཕཊ། འཁོར་རྣམས་ལ། མོ་གཉིས་ཀྱི་སྔགས་དོན་གཅིག ཕོ་གསུམ་གྱི་
སྔགས་དོན་གཅིག་ལ། དེ་ལ་ཕོའི་འབོད་པ་སྔར་བཤད་པའི་གཏོར་སྔགས། ཕོའི་
རྦད་པ་ནི། དྷཱ་ཀི་དྷཱ་ཀི་ཡ། དུ་པ་ཤ་ནི་སོད། དུ་ཤིག ཨ་གད་ཛ། མོན་བུ་ཨ་
གད་ཛ། ཡ་ནི་ཡ་ནི་མོན་བུ་ཛ། མོན་མོ་ཁྲག་ལ་རྫིབས་ཛ། བསད་པ་ནི། དྷི་་་་
རྦད། དེ་ན་རྦད། ཤི་ན་རྦད། ཤཀ་ཤི་རྦད། ཏྲིག་ན་རྦད། དུ་ན་རྦད། མུན་
བུ་པུ་ཏྲ་ཤཾ་རྦད། ཡཾ་རྨུག་ལིང་འདུས། ཁཾ་ཤོད་ས་ཡ་མོ་ཛ། ཨ་མུ་ཀི་དུས་ལ།
ཁྲོལ་ཁྲོལ་རྦད། གསེར་གྱི་སྤུ་གྲི་ཨ་མ་རྦད། འབོད་པ་ནི། ཨོཾ་རུ་རོ་རུ་ཏྲི་ཙ་པ་
ལ་ཨ་བྲུག་མ་ཧཱུྃ། མ་བྱོཛ་ཛ། མོའི་རྦད་པ་ནི། ཏྲཀ་རཀྵ་ཁ་མུན་ཏྲ་རུ་ལུ་རུ་ལུ་
ཏྲ་ཀ་རཀྵ་སྙིང་ཁྲག་སྙིང་ པུ་ཏྲ་པུ་ཏྲ་བྷོ ཤ་ཤ་ཏྲག་ཤ་ཤ་ཏྲག་ཏྲག་མོ་ཏྲག་
པ་སྙིང་ཏྲག མུ་ཏྲ་བ་ཆོ་མོ་མ་ཧཱ་ར་ཡ་ཕཊ། བསད་པ་ནི། ཨོཾ་མ་ཧཱ་རཀ་ཤ་ཙི་
ཏ་སྲོག་ཏུཾ་ཏུཾ། ཀ་མ་ལ་ཀར་ཤ་ཙི་ཏ་སྲོག་ཏུཾ་ཏུཾ། གུ་ཧྱ་ཀར་ཤ་ཙི་སྲོག་ཏུཾ་ཏུཾ། མ་
མ་ཙ་དུར་ཙིཏྟ་སྲོག་ཏུཾ་ཏུཾ། པུ་རུ་ཙ་ལྷུན་ཙིཏྟ་སྲོག་ཏུཾ་ཏུཾ། ཐུན་སྔགས་ནི། པུ་ཏྲ་
གི་རཀྟ་ཙྩོ ཐིབ་ཐིབ་ཙཏྲ་བྷོ སྙིང་ག་རཀ་དུན་ཏྲི་སྦྱོ རྦད་རྦད་ཏྲི་ན་ཤིག་་
ཤིག སེ་ན་སྣུབས་སྟབས། ཁ་རག་རྦད་རྦད་དུ་བུ་དྡྷོ བཛྲ་ཙ་ཏྲ་རཀྵ་ཙ་དུར་
མཱ་ར་ཡ། སྦྱིན་བསྲེག་གི་སྔགས་ནི། ༀ་ཧཱུྃ་ཤྲཱི་ཡ་དྷེ་ཝི་ཀ་ལི་ཀ་ལི་མཱ་ཧཱ་ཀ་ལི་ཧཱུྃ་་་
ཙྩོ མ་མ་ཤ་ཏུཾ། ཨ་མུ་སྐོ་མ་ར་ཡ། ཨུད་མ་ཏ། ཀུ་རུ་ཧཱུྃ་ཕཊ། སྤོག་ཆོག་གི་་་
སྔགས་ནི། ཨོཾ་ཤྲཱི་ཡ་དྷེ་ཝི་ཀ་ལི་ཀ་ལི་མ་ཧཱ་ཀ་ལི་མ་ཧཱ་ཀ་ལི་ཧཱུྃ་བྷྱ༔ མ་མ་ཤ་ཏྲི་ཨ་
མུ་ཀཾ་ཧ་ན་ཧ་ན། ད་ཧ་ན་ད་ཧ་ན་ཧཱུཾ་ཧཱུཾ་ཕཊ་ཕཊ། སྐབས་འདིར་འབོད་པ་་་་་
སྔགས་གཙོ་ཆེར་བཟླས་ཤིང༌། གཞན་གཉིས་ཅུང་ཟད་བཟླ་བ་ནི། གཞན་གློ་་་་
བུར་ལས་འཆོལ་བའི་གཏོར་མའི་སྐབས་སུ། ཅི་རིགས་བཟླ་དགོས་པས་ཐམས་་་་
ཅད་ཚང་བར་བཀོད། དེ་ནས་བསྙེན་པ་ལ་འབོད་པ། སྒྲུབ་པ་ལ་རྦད་པ།
• 62 | •



བསད་པ་ལ་སོགས་ཀྱི་ལས་སྦྱོར་ལ་བསད་སྔགས་གཅོ་ཆེའོ། །བཟླས་པའི་ཐུན་གྱི་
མཐར་ཞེས་པའི་ཟུར་འདེབས་ལ། བསྙེན་པ་བཟླས་པ་རེ་རེ་བཞིན་དགུ་གཏོར་་་
བྱེད་པ། གློ་བུར་ལས་འཆོལ་གྱི་གཏོར་མ་སོགས་ཀྱི་ཚེ། མཆོད་གཏོར་དང༌།
བཟླས་པ་ལ་སོགས་པའི་རྗེས་སུ་ཐོག་ཁ་སོགས་གཙང་མའི་ས་ཕྱོགས་སུ་སྟེགས་་་་
བཟང་པོ་ལ། མགོ་པོའི་གཏོར་མ་ནས་བརྩམས་ཏེ་ཤངས་ཀྱི་གྲལ་རིམ་བཞིན་་་་་
བཀོད། དེའི་མདུན་དུ་དམ་རྫས། ཛམ་བུ་ཏི་བའི་ཞལ་ཟས། སྨན་རཀ་རྣམས་
བསྒྲིགས། མགོན་པོ་འཁོར་དང་བཅས་པ་རྣམས་གཏོར་མ་ལ་ཞལ་གཟིགས་ཏེ། །
མདུན་གྱི་ནམ་མཁའ་ལ་བཞུགས་པར་བསམ། གཏོར་མའི་རྒྱབ་ཏུ་རྣལ་འབྱོར་པ་
རྣམས་གྲལ་མཛེས་པར་བསྒྲིགས་ཏེ། ཧཱུྃ། དཔལ་ལྡན་མགོན་པོ་མ་ཧཱ་ཀ་ལ་ཞེས། །
དཔལ་ལྡན་ལྷ་མོ་མི་ཕམ་སྲིད་གསུམ་བདག །ལྕམ་དྲལ་ཁྱེད་ཀྱི་བཀའ་ལས་མི་་་་
འདའ་བའི། །ཨེ་ཀ་ཛ་ཏཱི་གནོད་སྦྱིན་ཕོ་མོ་དང༌། །པུ་ཏྲ་བྷ་ཏྲ་སྲིང་མོ་སྒོ་མ་བཞི།།
དུར་ཁྲོད་བདག་པོ་ཞིང་སྐྱོང་འཁོར་དང་བཅས། །སྲིད་པའི་ལྷ་སྲིན་སྡེ་བརྒྱད་་་་
འཁོར་དང་བཅས། །དྲེགས་པ་ཕོ་རྒྱུད་མོ་རྒྱུད་འཁོར་དང་བཅས། །འདིར་་་་་
གཤེགས་རྒྱན་གྱི་གཏོར་མ་འདི་བཞེས་ཤིག །ཞེས་པ་ནས། བསྟན་པ་བསྲུང་བའི་
ལས་འདི་ཁྱོད་ཀྱིས་སྒྲུབས། །ཞེས་པའི་བར་གོང་བཞིན་བརྗོད་དེ་འབུལ། དེ་་་་
ནས་ནང་དུ་ལོག་སྟེ། སྲིད་ཞི་དཔལ་འབྱོར་མ་ལུས་འབྱུང་བའི་གཞི། །ཐུབ་པའི་
བསྟན་པ་ཡུན་རིང་གནས་པ་དང་། དེ་འཛིན་བྱེད་པའི་སྐྱེས་བུ་དམ་པ་རྣམས། །
དཔལ་འབྱོར་གྱིས་བརྒྱན་ཡུན་རིང་ཞབས་བརྟན་མཛོད། །བདག་ཅག་འཁོར་་་་་
དང་བཅས་པ་ཐམས་ཅད་ལ། །ཚེ་རིང་ནད་མེད་ལོངས་སྤྱོད་ཕུན་སུམ་ཚོགས། །
དོན་རྣམས་ཐམས་ཅད་ཡིད་བཞིན་འགྲུབ་པ་དང༌། །འགྲོ་བའི་དོན་ལ་མཐུ་དང་
ལྡན་པར་མཛོད། །དེའི་རྗེས་སུ་བྱ་བ་ནི་དཀྱུས་བཞིན་ནོ། །དེས་གུར་གྱི་མགོན་་་
པོ་འཁོར་བཅས་ཀྱི་མངོན་རྟོགས་པ་བཅོ་བརྒྱད་ཀྱི་ནང་ནས། ལྷ་བརྒྱད་སྦྲགས་་་
• 625 •



སྒྲུབ་ཞི་བའི་སྒྲུབ་ཐབས་གཏོར་འབུལ་དང་བཅས་པ་ངེས་པར་དགོས་པའི་ཟུར་་་་
འདེབས་དང་བཅས་པ་བཤད་ཟིན་ཏོ། །རྒྱལ་བའི་བསྟན་པ་བསྲུང་བའི་བཀའ་་་
བསྒོས་པ། །བསྟན་བསྲུང་བདག་པོ་གུར་མགོན་འཁོར་བཅས་ཀྱི། །སྒྲུབ་པའི་་་་ .
ཐབས་དང་གཏོར་མའི་རིམ་པ་ནི། །མཆོག་སྲེད་ནས་བཟུང་དཔལ་ལྡན་ས་སྐྱ་བའི།།
རྗེ་བཙུན་དམ་པ་རྣམས་ཀྱི་ཕྱག་ལེན་དང༌། །དགོངས་པ་ཇི་བཞིན་བཤད་པར་བྱ་
བ་འདི། །ཕྲག་དོག་ཉོན་མོངས་དོན་གྱིས་ཡིད་དཀྲུགས་ནས། །མུ་ཅོར་བྱུང་རྒྱལ་
སྨྲ་བའི་སྔགས་འཆང་གི ། གཟུགས་བརྙན་རྣམས་ཀྱི་སྙིང་ལ་མི་བབ་ཡང་། །རྗེ་
བཙུན་དམ་པ་རྣམས་ཀྱི་ཐུགས་བཞེད་རྣམས། །ནུབ་ཀྱིས་དོགས་དང་ཤེས་ལྡན་་་་
གཞན་དག་ལའང་། །ཕན་པར་འདོད་དང་རང་ཉིད་ལུགས་འདི་ལ། །དད་ཅིང་
ཉམས་སུ་ལེན་པ་འདོད་པ་ཡི། །ལེགས་པར་སྦྱར་བའི་དགེ་བ་གང་ཐོབ་པ། །
ནག་པོ་ཁྱོད་ཀྱི་རྗེས་འཛིན་རྒྱུ་རུ་བསྔོ། །ཤེས་པའི་རབ་ཏུ་བྱེད་པ་འདི། །མདོ་་་
ཁམས་མང་ཐོས་རྒྱལ་ཁམས་པ། བཟང་པོ་བཀྲ་ཤིས་ཞེས་བྱ་བས། །གངས་ཅན་
ཆོས་འཕེལ་དགོན་པར་སྦྱར། །བློ་གསལ་བུང་བའི་ཚོགས་རྣམས་ཀྱང་། །ལེགས་
བཤད་འདབ་སྟོང་ལྡན་པ་ཡིས། །མཐོང་ཚེ་གསུང་རབ་བསྐྱེད་ཚལ་དུ། །ལེགས་
པར་རོ་ཡིས་ཚིམ་པར་མཛོད། །
སྐབས་གཞན་དུ་ཟུར་འདེབས་ཀྱང་བྲི་བར་བྱ་སྟེ། དྲག་པོའི་གཏོར་མ་་་་་
སོགས་ཀྱི་སྐབས་སུ་མགོན་པོ་བསྐུལ་བ་ནི། འདས་དང་མ་འོངས་ད་ལྟར་གྱི། །
བསྟན་པ་བསྲུང་བར་ཞལ་བཞེས་པ། །ནག་པོ་ཁྱོད་ནི་ཡིན་པ་སྟེ། །གདུག་པ་་་་
ཚར་གཅོད་འཇིགས་པའི་གཟུགས། །རལ་པ་ཁམ་ནག་གྱེན་དུ་བརྫེས། །སྟེང་གི་
ལྷ་ཚོགས་འཇིགས་པར་བྱེད། །སྤྱན་བགྲད་ལྗགས་འདྲིལ་བར་གྱི་ལྷ་གདོན་སྡིགས། །
གཡས་པའི་གྲི་གུག་གནོད་སེམས་ཅན་ལ་སྡིགས། །གཡོན་པ་གདུག་པའི་ཁྲག་་་་
བཀང་ཞལ་དུ་གསོལ། །ཞབས་བརྡབས་གནོད་སེམས་ཅན་གྱི་ལུས་ལ་ཉེས། །
• 626 •



གང་གི་དཀོན་མཆོག་གསུམ་ལ་སྨོད་པ་དང་། །བླ་མར་བརྙས་བྱེད་སེམས་ཅན་་་་
འཚེ། །བདག་གིས་བསྒོ་བ་ཀུན་ཁུག་ལ། །ལིང་ག་འདི་ལ་མྱུར་དུ་ཁུག འདི་ཡི་
ཤ་ཟོ་ཁྲག་ལ་འཐུང་། །རུས་པ་ཀླད་པ་ནང་ཁྲོལ་ཟོ། །རིགས་རྒྱུད་རྩད་ནས་ཆོད་
ལ་ཤོག །འཛའ་བ་ཀུན་དང་ཁྲོལ་ལ་ཤོག །བདག་གིས་བསྒོས་པ་མ་ཉན་ན། །
ནག་པོ་ཁྱོད་ནི་ཉམས་པར་འགྱུར། །དེ་བས་བདག་དོན་བརྩོན་པར་འགྲུབ། །ཧཱུཾ།
སྔོན་ཚེ་བདེ་གཤེགས་ཕོ་བྲང་སྤྱན་སྔ་རུ། །བསྟན་པ་བསྲུང་ཕྱིར་ནག་པོ་ཆེན་པོ་ལ། །
རྗེས་མཐུན་འཕྲིན་ལས་གང་བསྒོས་པ། །དམ་བཅས་འཕྲིན་ལས་མཛད་ལ་ཕྱག་་་
འཚལ་ལོ། །ཅེས་པ་དང་། སྔོན་ཚེ་མ་ཚང་མ་བརྗེད་པ་ལ་སོགས་པས་བསྐུལ།།
ལྷ་མོ་བསྐུལ་བ་ནི། རྣམ་འཕྲུལ་སྣ་ཚོགས་སྟོན་པའི་ཚེ། །ལྷ་དང་ལྷ་མིན་ཀླུ་
དབང་དང་། །གཤིན་རྗེའི་ཚོགས་ཀྱི་ཕྱག་བྱས་མ། །ཁྱོད་ནི་འཇིག་རྟེན་ཁམས་་་
ཀུན་གྱི། །བརྟན་དང་གཡོ་བའི་དུག་བསྡུས་ནས། །ནག་པོའི་ཚོགས་རྣམས་་་་་་
ཐམས་ཅད་ཀྱི། །འདུ་བ་རྣམ་བཞིས་དུག་ལོང་མཛོད། །འཇིག་རྟེན་ཁམས་ཀྱི་
བདུད་རྩི་དང༌། །བརྟན་དང་གཡོ་བའི་སྨན་བསྡུས་ནས། །དཀར་པོའི་ཕྱོགས་ཀྱི་
ནད་སེལ་ཅིང་། །རེ་འདོད་ཡོངས་སུ་རྫོགས་པར་མཛོད། །དེ་ལྟར་ཚར་བཅད་་་་
རྗེས་བཟུང་བས། །ཐུབ་པའི་བསྟན་པ་རྒྱས་མཛད་མ། །ཁྱོད་ལ་གུས་པས་གསོལ་
འདེབས་བགྱི། །བདག་གི་འདོད་པའི་དོན་ཀུན་འགྲུབ། །ཁྱོད་ཀྱིས་དང་པོར་་་་་
ཐུབ་པ་དང་། །རྡོ་རྗེ་འཛིན་པའི་སྤྱན་སྔ་རུ། །རྒྱལ་བའི་བསྟན་པ་བསྲུང་བ་དང་། །
རྣལ་འབྱོར་དམ་ཚིག་ཅན་གྱི་ཚོགས། །ཐམས་ཅད་བུ་བཞིན་སྐྱོང་ངོ་ཞེས། །དམ་
བཅའ་བཞིན་དུ་རྗེས་དགོངས་ལ། །དམ་ཚིག་འདི་ལས་མི་འདའ་བར། །བདག་
གི་འདོད་པའི་དོན་རྣམས་ཀུན། །ཡིད་བཞིན་འགྲུབ་པར་མཛད་དུ་གསོལ། །
སེམས་ཅན་ལས་འཚེ་ཐུབ་པ་ཡི། །བསྟན་ལ་གནོད་པར་བྱེད་པ་དང་། །རྡོ་རྗེ་་་
འཛིན་པ་བདག་ཅག་ལ། །གདུག་ཅིང་སྡང་བའི་སེམས་ལྡན་པ། །མི་དང་མི་མིན་
• 627 •



ཅི་ཡང་རུང་། །དཔུང་དང་བཅས་པའི་ཕྱོགས་ཀུན་ལ། །ཁྱོད་ཀྱི་དུག་གི་རླངས་་
བྱུང་ནས། །བཞི་བརྒྱ་རྩ་བཞིའི་ནད་རྣམས་ཀྱིས། །ཀུན་ཏུ་གཟིར་ནས་བསད་་་་
པར་བགྱིས། །གང་ཡང་བདག་སོགས་རྣལ་འབྱོར་པ། །དམ་ཚིག་ལ་གནས་་་་་
ཐམས་ཅད་ལ། །ཁྱོད་ཀྱི་ཞལ་ནས་བདུད་རྩིའི་ཆར། །ཕབ་ནས་སྡུག་བསྔལ་ཞི་བ་
དང་། །ཚེ་དང་བསོད་ནམས་རྒྱས་པར་མཛོད། །ལོངས་སྤྱོད་དབང་ཐང་འཕེལ་
བ་དང་། །དོན་ཀུན་དབང་དུ་བསྡུ་བར་བགྱི། ཞེས་པས་ལྷ་མོ་བསྐུལ།
ཡབ་ཀྱི་ཕོ་ཉ་བསྐུལ་བ་ནི། ཧཱུྃ། མ་ཧཱ་ཀ་ལ་མཐུ་བོ་ཆེ། །ལྷ་ཆེན་དཔལ་་་
འབར་མཐུ་ཆེན་གྱིས། །སྟེང་ནས་སྤྲུལ་པའི་ཕོ་ཉ་ནི། །ཁྱུང་ཆེན་སྔོན་པོ་ལྡིང་་་་
ཞིང་འཁོར། །གཡས་ནས་སྤྲུལ་བའི་ཕོ་ཉ་ནི། །བྱ་ནག་མང་པོ་འཕུར་ཞིང་འབབ། །
གཡོན་ནས་སྤྲུལ་པའི་ཕོ་ཉ་ནི། །ཁྱི་ནག་མང་པོ་ཁང་ཞིང་ཟུག །རྒྱབ་ནས་སྤྲུལ་
པའི་ཕོ་ཉ་ནི། །ཅེ་སྤྱང་མང་པོ་འདུར་ཞིང་རྒྱུག །མདུན་ནས་སྤྲུལ་པའི་ཕོ་ཉ་ནི། །
མི་ནག་ནམ་དུ་འོ་དོད་འབོད། །གཎྜི་ལས་སྤྲུལ་ཕོ་ཉ་ནི། །ཁྲོ་ཆེན་འབར་བས་་་་
འཇིག་རྟེན་ཁམས། །བསྔགས་ཤིང་ལས་ལ་བསྐུལ་བའི་ཚེ། །སྟོང་གསུམ་འཇིག་་
རྟེན་མ་ལུས་པ། །ཧཱུཾ་དང་ཕཊ་ཀྱི་སྒྲ་སྒྲོགས་ཤིང་། །ལ་ལ་བ་དན་གཡབ་མོ་གཡབ། །
ལ་ལ་རྒྱུ་མའི་ཞགས་པས་གཡབ། །ལ་ལ་མི་རྐང་གླིང་བུ་འབུད། །ལ་ལ་དམར་་་་
ཆེན་རཀྟ་འཕེན། །ལ་ལ་ཚིལ་ཆེན་དུད་པ་གཏོང་། །ལ་ལ་གནམ་ལྕགས་ཐོག་་་་
སེར་འབེབས། །ལ་ལ་སྤུ་གྲིའི་སོ་བརྡར་ཞིང་། །འུར་འུར་ཆེམ་ཆེམ་སྟོང་གསུམ་་
འགེང་། །སྦྱོསྦྱོསྡང་བའི་དགྲ་ལ་སྦྱོ །བྱོབྦྷགནོད་པའི་བགེགས་ལ་ །
ཆོས་ཤིག་སྐུལ་ལོ་དམག་ལ་འཆོལ། །དམག་དཔུང་བསྐྱེད་ལ་རུ་མཚོན་ཕྱིར། །
བཅོལ་བའི་འཕྲིན་ལས་སྒྲུབ་པར་མཛོད། །
ཡུམ་གྱི་ཕོ་ཉ་སྐུལ་བ་ནི། དཔལ་ལྡན་ལྷ་མོ་མི་ཕམ་སྲིད་གསུམ་བདག །
དུང་སྐྱོང་རྒྱལ་མོའི་ཕོ་ཉ་ནི། །རྗེས་ནས་འབྲང་ཞིང་དྲག་ཤུལ་ཆེ། །བུད་མེད་གྲི་
• 628 •



ཐོད་ཐོགས་པ་བརྒྱུད། །གཡས་ནས་རུ་འདྲེན་དམག་རྩལ་ཅན། །སྐྱེས་པ་མཚོན་
ཆ་ཐོགས་པ་བརྒྱུད། །གཡོན་ནས་རུ་འདྲེན་སྤྲུལ་བའི་སྐུ། །ཉན་ཐོས་འཁར་་་་་
བསིལ་ཐོགས་པ་བརྒྱད། །སླད་ཀྱི་རྗེས་འབྲངས་འཇིགས་སུ་རུང་། །སྔགས་པ་་་
ཕུར་བུ་ཐོགས་པ་བརྒྱད། །ཕོ་ཉ་དྲག་ཏུ་མི་ཟད་འབར། །སྲིན་མོའི་རལ་པ་་་་་
གཡེང་བའི་ཚེ། །བསྟན་པ་བསྲུང་ཞིག་དཔལ་ལྡན་མ། །ཕོ་ཉ་སྔགས་ཀྱི་རྩལ་མ་་
ཆུང་། །བྱོབྦོསྡང་བའི་དགྲ་ལ་རྒྱོ །བློབྦྷགནོད་པའི་བགེགས་ལ་སྦྱོ །ཆོས་
ཤིག་སྐུལ་ལོ་དམག་ལ་འཆོལ། །དམག་དཔུང་བསྐྱེད་ལ་རུ་མཚོན་ཕྱིར། །སྡང་་་་
དགྲ་གནོད་སེམས་དམ་ཉམས་རྣམས། །རྡུལ་ཕྲན་བཞིན་དུ་བརླག་པར་མཛོད། །
རྒྱལ་བའི་བསྟན་བསྲུང་ཆ་རྐྱེན་སྤྱི་སྐུལ་ཞིང་། བསྒྲལ་བའི་གནང་བ་ཞུ་བ་ནི། ཧཱུྃ།
བླ་མ་དཀོན་མཆོག་དགོངས་སུ་གསོལ། །སངས་རྒྱས་དཀོན་མཆོག X ཆོས་་་་་
དཀོན་མཆོག X དགེ་འདུན་དཀོན་མཆོག × སྟེང་གི་ལྷ་དང་བར་གྱི་གཉན། །
འོག་གི་ཀླུ་དང་ཕྱོགས་བཅུའི་མི། །འབྱུང་པོ་མཐུ་ཆེན་དགོངས་སུ་གསོལ།
ཕྱོགས་བཅུའི་དགྲ་བགེགས་སྡིག་ཅན་འདི། །གླ་དང་གཟུགས་སུ་བཟུང་བ་ནི། །
མིང་དང་རུས་སུ་སྨོས་པ་ནི། །རྫས་དང་ལིང་ག་བཅས་པ་འདི། །བསྒྲལ་བའི་ཡུལ་
དུ་བྱས་པ་འདི། །བསྐལ་པ་དཔག་མེད་གོང་རོལ་ནས། །སངས་རྒྱས་དཀོན་་་་་
མཆོག་དབུ་འཕང་སྨད། །དམ་ཆོས་དཀོན་མཆོག་བསྟན་པ་དཀྲུག །དགེ་་་་
འདུན་དཀོན་མཆོག་སྡེ་རྣམས་བཤིགས། །སེམས་ཅན་ཡོངས་ལ་གནོད་འཚེ་བྱས། །
མཚམས་མེད་ལྔ་དང་ཉེས་པ་ལྔ། །མི་དགེ་བཅུ་ཡི་ལས་རྣམས་དཔྱད། །མཆོད་་་་
འོས་དྲིན་ཆེན་ཁྱད་དུ་བསད། །བསྟན་བསྲུང་བླ་མའི་སྐུ་ལ་སྡོས། །དེ་བས་དགྲ་
བགེགས་སྡིག་ཅན་ཏེ། །དེ་ནི་བསྒྲལ་བའི་ཞིང་དུ་གྱུར། །དེ་ནི་བསྒྲལ་བའི་དུས་་
ལ་བབས། །དེ་ནི་བསྒྲལ་བའི་གནང་བ་ཞུ། །གོང་གི་བསྟོད་པ་དང༌། བཤགས་
པས་བསྐུལ། སྔགས་འདི་རྣམས་ནི་གོང་མའི་ཡིག་ཆའི་ཚིག་རིས་ཇི་ལྟ་བ་བཞིན་་
• 629 •



དུ་བྲིས་པའོ། །དེ་ལྟར་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྷ་བརྒྱད་ཀྱི་སྒྲུབ་་་་
ཐབས་མན་ངག་གི་ཟུར་འདེབས་དང་བཅས་པ་འདི་ཡང་། ཆོས་ལུགས་འདི་ལ་་
གུས་པ་བརྙེས་པ། རྡོ་རྗེ་འཛིན་པ་བཟང་པོ་བཀྲ་ཤིས་ཞེས་བྱ་བས་གངས་ཅན་་་་་
ཆོས་འཕེལ་དུ་སྦྱར་བའི་རབ་བྱེད་རེ་དྲུག་པའོ། །བཀྲིས།། །།
• 630 +



༄༅། །བསྟན་བསྲུང་ཆེན་མོའི་ཟུར་འདེབས་དོགས་གཅོད་
དང་བཅས་པ་བཞུགས་སོ།།
༄༅། །དཔལ་ལྡན་དམག་ཟོར་རྒྱལ་མོ་ལ། །བཏུད་དེ་དེ་མཉེས་སྒྲུབ་པའི་་་
ཐབས། །དཔལ་ལྡན་བླ་མའི་གསུང་བཞིན་ལ། །ཟུར་འདེབས་ཅུང་ཟད་བྲི་བར་
སྤྱན་འདྲེན་རྒྱས་པར་བྱས་ནས་རང་གི་གཙུག་ལག་ཁང་གི་གནས་སུ་རྟེན་་་་་
པར་བཞུགས་ནས་ལས་མཛད་པར་གསོལ་བ་འདེབས་པ་ནི། དཔལ་ལྡན་ལྷ་མོ་རེ་
མ་ཏཱི། །དམག་ཟོར་བསྟན་པའི་བྱ་ར་མ། །རྡོ་རྗེ་འཆང་གི་སྤྱན་སྔ་རུ། །བསྟན་་
པ་སྐྱོང་བར་ཞལ་བཞེས་མ། །སྔོན་གྱི་བསྐལ་བའི་དང་པོ་ལ། །ཁྱོད་ཀྱིས་བརྟེན་་་
པའི་གནས་བཅས་པ། །འདི་ནས་བྱང་ཤར་མཚམས་ཤེད་ན། །རྩྭ་ཆུ་ཤིང་གསུམ་
མེད་པ་ཡི། །ལུང་མང་བརྒལ་བའི་ཕ་རོལ་ན། །བྱང་ཐང་དམར་པོ་སྐྱོ་ཕྱེད་པ། །
བྱང་ལམ་དམར་པོ་གྱ་མ་གྱུ། །བྱང་རི་དམར་པོ་རྔམས་ཤིང་འཇིགས། །གཅན་་་་
གཟན་མང་པོ་འདུར་རྒྱུག་བྱེད། །འདྲེ་བྱ་སྣ་ཚོགས་སྐད་སྒྲོག་ཅིང་། །གནམ་་་་་
ལྕགས་སེར་ཆེན་ཤར་ར་ར། །དུང་གི་བུ་ཡུག་ཁྱིལ་ལི་ལི། །མུ་ལི་དིང་གི་མཚོ་ནང་
ན། །བསེ་མཁར་སྨུག་པོ་གྲུ་བཞི་པ། །ཟུར་བཞི་སྨུག་པོ་མཆོང་ལས་བྱས། །ཁ་་་
བད་སྔོན་པོ་གཡུ་ལས་བྱས། །འོག་གཞི་ནག་པོ་ལྕགས་ལས་བྱས། །མི་རོ་རྟ་རོ་་་
གཅལ་དུ་བཀྲམ། །མི་ཁྲག་རྟ་ཁྲག་མཆོ་རུ་མེར། །ནག་མོ་སྟོང་དང་ཤ་ཟ་འབུམ། །
ཁྲག་འཐུང་བྱེད་པའི་འཁོར་ཚོགས་རྒྱས། །གཞལ་ཡས་དེ་ཡི་ནང་ཤེད་ན། །མ་མོ་
ཀུན་གྱི་བདག་མོ་བཞུགས། །ད་ལྟ་བསྐལ་བའི་མཐའ་མ་ལ། །ཁྱོད་ཀྱིས་རྟེན་པའི་
གནས་འཆའ་བ། །རྡོ་རྗེ་གདན་གྱི་བྱང་ཕྱོགས་པ། །ཁ་བ་ཅན་གྱི་ལྗོངས་ཤེད་ན། །
•
། •



གངས་ཅན་ས་ཡི་ཐིག་ལེ་མཆོག །མཁས་མང་འདུ་འཁོར་བྱེད་པའི་དགོན། །་
སྟག་ལ་སྐྱ་མོ་དུང་གི་སྒོ། །དུང་སྒོ་དབྱེ་བའི་ནང་ཤེད་ན། །རིན་ཆེན་བྱེ་མའི་ཐང་
ཆེན་ལ། །སྲོག་ཆགས་སྣ་ཚོགས་རྩེ་ཞིང་རོལ། །ཐང་ཆེན་དེ་ཡི་ནང་ཤེད་ན། །བེ་
ཌཱུརྱ་འདྲའི་ནེའུ་གསིང་དབུས། །མུ་ལེ་མཚོ་འདྲའི་རྒྱ་མཚོའི་ནང་། །རིན་ཆེན་ཀླུ་
ཡི་ཕོ་བྲང་ཡོད། །རྒྱབ་རི་རིན་ཆེན་བདུན་ལས་བྱས། །རིན་ཆེན་ནེའུ་ལེ་ཞལ་་་་
སྤྲད་ཀྱི། །ཁ་ནས་རིན་ཆེན་དགོས་འདོད་དང་། །འབྲུ་ཡི་ཕུང་པོ་སྐྱུག་འདྲ་ཡོད། །
གཡས་རི་སྨུག་པོའི་མཚོ་ལས་བྱས། །མི་མཐུན་བདུད་ལས་རྒྱལ་བ་ཡི། །རྒྱལ་་་་་
མཚན་གནམ་དུ་སྒྲེང་འདྲ་ཡོད། །གཡོན་རི་དཀར་པོ་དུང་ལས་བྱས། །རིན་ཆེན་
དུང་གི་ཁྲི་སྟེང་ན། །དམ་ཆོས་སྟོན་པའི་བླ་མ་ལ། །ཆོས་ཉན་བྱེ་བས་བསྐོར་འདྲ་
ཡོད། །མདུན་རི་སྔོན་པོ་གཡུ་ལས་བྱས། །ཆེ་གཉན་བཙུན་གསུམ་ཐམས་ཅད་་་་་
ཀྱང་། །འདུད་ཅིང་དགོས་འདོད་འབུལ་བ་དང་། །མཆོད་པ་བྱེད་པའི་ཚུལ་འདྲ་
ཡོད། །དེ་འདྲའི་གནས་མཆོག་གངས་ཅན་གྱི། །ས་ཡི་ལྟེ་བ་ཆོས་འཕེལ་ན། །
རྒྱལ་བ་སྲས་བཅས་ཐམས་ཅད་དང༌། །བསྟན་སྲུང་རྒྱ་མཚོའི་སྤྲིན་ལྟར་འཐིབས། །
བསེ་ཡི་མཁར་འདྲ་སྨུག་པོ་ལ། །རིན་ཆེན་དུང་གི་བ་གམ་ཅན། །འོག་གཞི་ནག་
པོ་ལྕགས་འདྲ་ཡོད། །གཞལ་ཡས་དེ་ཡི་ནང་ཤེད་ན། །དྲེའུ་མོ་རླུང་གི་གཤོག་པ་
ཅན། །དམ་ཉམས་དགྲ་བགེགས་བསྒྲལ་བ་ཡི། །ཁྲག་ཞག་ཁ་ནས་འཛག་པའི་་་་
སྟེང་། །དགྲ་བགེགས་གཡང་བཞི་མཁའ་ལ་བྲེས། །རྨ་བྱའི་མདོངས་འདྲའི་་་་
གདུགས་འོག་ན། །ཕྱོགས་མཚམས་ཡེ་ཤེས་མེ་འབར་དབུས། །ལྷ་མོའི་སྐུ་གསུང་
ཐུགས་རྟེན་བཞུགས། ། དཔལ་ལྡན་ལྷ་མོ་རེ་མ་ཏཱི། །སྔོན་གྱི་གནས་ཕྱོགས་
དམ་པ་ནས། །སྤྱན་འདྲེན་གནས་འདིར་གཤེགས་སུ་གསོལ། །འདིར་གཤེགས་་་
རྟེན་ལ་བརྟན་པར་བཞུགས། །དམ་ཉམས་དགྲ་བགེགས་བསྒྲལ་དུ་གསོལ། །རྐང་
པ་མཐའ་མ་གསུམ་འོག་མ་ཀུན་ལ་འགྲེ། །རྡོ་རྗེ་འཆང་གིས་མཚན་བཏགས་པ། །
• 632 •



དམག་དང་ཟོར་གྱི་ལས་ལ་དགྱེས། །དམག་ཟོར་རྒྱལ་མོ་གཤེགས་སུ་གསོལ། །
X ཕྱག་ན་རྡོ་རྗེས་མཚན་བཏགས་པ། །གནོད་སྦྱིན་བཤན་ནག་རེ་མ་ཏཱི། །སྤྱན་
འདྲེན་གནས་འདིར་གཤེགས་སུ་གསོལ། །X རྟ་མགྲིན་རྒྱལ་པོས་མཚན་་་་་
བཏགས་པ། །གློག་མ་སྤྲིན་སྡེ་གཤེགས་སུ་གསོལ། །X དབང་ཕྱུག་ཆེན་པོས་
མཚན་བཏགས་པ། །སྦས་པའི་ཐལ་མདོག་གཤེགས་སུ་གསོལ། །X ན་ལ་རྩེ་
ཡིས་མཚན་བཏགས་པ། །མི་ཕམ་ཁྲོ་གཉེར་གཤེགས་སུ་གསོལ། །X དུང་་་་་
སྐྱོང་རྒྱལ་མོས་མཚན་བཏགས་པ། །གཤིན་རྗེ་དམར་འདབ་ཕུར་བའི་ལྷ། །སྤྱན་
འདྲེན་གནས་འདིར་གཤེགས་སུ་གསོལ། །X རེ་ལྡེ་འགོང་ཡག་མཚན་་་་་་
བཏགས་པ། །སྲིད་གསུམ་བློ་འཕྲོག་གཤེགས་སུ་གསོལ། །X བདུད་མོ་དབང་
མེད་མཚན་བཏགས་པ། །ཡ་མཚན་འཕྲུལ་གྱི་གཤོག་པ་ཅན། །སྤྱན x ཨེ་ཀ་ཛ་
ཊིས་མཚན་བཏགས་པ། །ཡཀྵ་ནག་མོ་རེ་མ་ཏཱི། །སྤྱན ༽ རྒྱ་གར་ཡུལ་ན་་་་་
བཞུགས་ཙ་ན། །མ་མོ་ཝ་ཤཾ་ཀུ་རུ་མ། །སྤྱན་འདྲེན་ ༼ ཧོར་གྱི་ཡུལ་ན་བཞུགས་
ཙ་ན། །ཧོར་མོ་གཉན་གྱི་སྤུན་དགུའི་གཙོ། །སྤྱན x མོན་གྱི་ཡུལ་ན་བཞུགས་ཙ་
ན། །མོན་མོ་སྤྱི་རིང་ལན་བྲན་མ། སྤྱན ༽ རྒྱ་ནག་ཡུལ་ན་བཞུགས་ཙ་ན། །རྒྱ་
མོ་སྔོན་མོ་མགྲིན་བཟང་མ། །སྤྱན × བོད་ཀྱི་ཡུལ་ན་བཞུགས་ཙ་ན། །དཔལ་
ལྡན་གཉན་གྱི་རེ་མ་ཏཱི། །སྤྱན X ནམ་མཁའི་ཁམས་ན་བཞུགས་ཙ་ན། །ནམ་་་
མཁའི་ཁམས་ཀྱི་དཔལ་མོ་བཙན། །སྤྱན X སངས་རྒྱས་བསྟན་པ་བསྲུང་ཙ་ན། །
མ་གཅིག་དཔལ་ལྡན་ཨི་ཕྱི་མ། །སྤྱན X བདུད་ཀྱི་ཡུམ་ལག་གཤིན་རྗེའི་ལྕམ། །
བསྟན་སྐྱོང་རྒྱལ་མོ x ལྷ་ཡི་གཙོ་མོ་མཛད་ཙ་ན། །བརྒྱ་སྦྱིན་སྲས་མོའི་དབུ་་་་་
མཛད་དེ། །ལྷ་སྲས་མང་པོའི་འཁོར་གྱིས་བསྐོར། །སུམ་ཅུ་རྩ་གསུམ་གནས་ནས་
བཤེགས། །X བདུད་ཀྱི་གཙོ་མོ་མཛད་ཙ་ན། །འགོང་ཡག་སྲས་མོ་དྲི་ལྡན་མ། །
བདུད་ཕྲུག་མང་པོའི་འཁོར་གྱིས་བསྐོར། །བདུད་མཁར་རྩེ་དགུའི་ནང་ནས་་་་་
• 633 •



གཤེགས། །X གནོད་སྦྱིན་གཙོ་མོ་མཛད་ཙ་ན། །གང་བཟང་བུ་མོ་གཟི་ལེགས་
མ། །གནོད་སྦྱིན་མང་པོའི་འཁོར་གྱིས་བསྐོར། །བྱ་དཀར་ཅན་གྱི་གནས་ནས་་་
གཤེགས། །X ཀླུ་ཡི་གཙོ་མོ་མཛད་ཙ་ན། །གཙུག་ནའི་བུ་མོ་ནོར་འཛིན་མ། །
ཀླུ་ཕྲན་མང་པོའི་འཁོར་གྱིས་བསྐོར། །རྒྱ་མཚོ་བདུན་གྱི་ནང་ནས་གཤེགས། །
སྲིན་པོའི་གཙོ་མོ་མཛད་ཙ་ན། །ཞབས་ལ་ལྕགས་སྒྲོག་རྒྱན་དུ་བྱས། །སྲིན་པོ་་་་
མང་པོའི་འཁོར་གྱིས་བསྐོར། །ལང་ཀ་པུ་རིའི་ནང་ནས་གཤེགས། །མི་བཟད་་་
ནག་མོ་དྲག་ཤུལ་ཅན། །གཤིན་རྗེ་མང་པོའི་འཁོར་གྱིས་བསྐོར། །ལྕགས་མཁར་
སྒོ་མེད་ནང་ནས་གཤེགས། །མིང་བརྒྱ་མ་ལ་མཚན་སྟོང་མ། །མཚན་ནས་འབོད་
ཀྱི་གཤེགས་སུ་གསོལ། །རྡོ་རྗེ་འཆང་སོགས་བླ་མ་ཡིས། །ཇི་ལྟར་བཀའ་བསྒོས་་་
དམ་བཅས་བཞིན། །ད་ལྟ་རྣལ་འབྱོར་བདག་བསྐུལ་གྱིས། །བཅོལ་བའི་འཕྲིན་
ལས་མྱུར་དུ་སྒྲུབས། །དཔོན་སློབ་སྡེ་དང་བཅས་པ་ཀུན། །ལྷ་མོ་ཁྱོད་ལ་གཉེར་
དུ་གཏད། །རྒྱུན་དུ་ལྷ་མོ་ཁྱེད་བསྟེན་ནོ། །བསྟེན་པའི་ཚེ་ན་རྒྱང་མ་རིང་། །
རྒྱུན་དུ་ལྷ་མོ་ཁྱེད་འབོད་དོ། །བོས་པའི་ཚེ་ན་སྙན་མ་ས། །རྒྱུན་དུ་ལྷ་མོ་ཁྱེད་་་་་
བསྐུལ་ལོ། །བསྐུལ་བའི་ཚེ་ན་བང་མ་བུལ། །རྒྱུན་དུ་ལྷ་མོ་ཁྱོད་རྦད་དོ། །རྦད་་
པའི་ཚེ་ན་མཐུ་མ་ཆུང་། དཔལ་ལྡན་དམག་ཟོར་གྱི་རྒྱལ་མོ། རྣལ་འབྱོར་གྱི་དགྲ་
ལྷ། རིག་འཛིན་གྱི་སྲུང་མ། བླ་མའི་བཀའ་བསྲུང་། བསྟན་པའི་བྱ་ར་མཁན།
དམ་ཉམས་ཀྱི་སྲོག་གཅོད། མནའ་ཟན་གྱི་གཤེད་མ། ཤ་ཟའི་གཙོ་མོ། ཁྲག་་་
འཐུང་གི་རྒྱལ་མོ། ལེགས་ཉེས་ཀྱི་ཤན་འབྱེད་ཆེན་མོ། རྡོ་རྗེ་འཆང་ནས་བརྒྱུད་
པའི་བླ་མ་རྣམས་ཀྱི་བཀའ་དང་དམ་ལས་མ་འདའ་བར་བརྟེན་ལ་གནས་ཆོས། །
རྟེན་འདི་ལས་མ་གཡོ་བར། སངས་རྒྱས་ཀྱི་བསྟན་པ་བསྲུང་། དཀོན་མཆོག་གི་
དབུ་འཕངས་བསྟོད། ཁྱད་པར་དུ་ཡང་བདག་ཅག་དཔོན་སློབ་རྣམས་ཀྱི་འགལ་
རྐྱེན་སྤོངས། མཐུན་རྐྱེན་སྒྲུབས། ཉིན་གསུམ་གྱི་བྱ་ར་མཛོད། མཚན་གསུམ་གྱི་
• 63.



མེལ་ཚེ་མཛོད། རྒྱབ་ཀྱིས་རྟན་མ་མཛོད། མདུན་གྱི་མཁར་བ་མཛོད། ལོགས་་
ཀྱི་སྐྱོར་བ་མཛོད། སྟེང་གི་འདྲེན་པ་མཛོད། འོག་གི་འདེགས་མཁན་མཛོད།
ཁ་འཛིན་དང་གཤགས་འདེབས་མཛོད། དཔུང་གཉེན་དང་སྐྱབས་གནས་མཛོད།
དཔལ་ལྡན་ལྷ་མོ་ཁྱེད་ཀྱི་ཁྱད་པར་དུ་ཡང་བསྟན་པ་དང་བསྟན་པ་འཛིན་པ་་་་་་
རྣམས་ལ་བར་དུ་གཅོད་པར་བྱེད་པ་དང་། བདག་ཅག་དཔོན་སློབ་རྣམས་ལ་་་་་
སྡང་བ་དང་སྡང་བའི་སེམས་ལྡན་པ་རྣམས་དང་། གདུག་པ་དང་གདུག་པའི་་་་་
སེམས་དང་ལྡན་པ་དང་། དྲག་ཤུལ་དང་དྲག་ཤུལ་གྱི་སེམས་པ་དང་ལྡན་པ།
བསམ་པ་ངན་པ་དང་སྦྱོར་བ་ཕྱིན་ཅི་ལོག་ཏུ་བྱེད་པ་རྣམས་ཀྱི་བསམ་པ་ངན་པ་་་
དང་སྦྱོར་བ་ཕྱིན་ཅི་ལོག་ཐམས་ཅད་ཞི་བའི་ཐབས་ཀྱིས་འདུལ་བར་མཛད་དུ་་་་་
གསོལ། གལ་ཏེ་ཞི་བས་འདུལ་བར་མ་ནུས་ན། གང་ལ་གང་འཚམ་པའི་ཐབས་
ཀྱིས་བསད་པ་ལ་སོགས་པ་དྲག་པོའི་ལས་ཀྱིས་ཚར་བཅད་པ་དང་། དེ་དག་་་་
བདག་གི་དབང་དུ་བསྒྱུར་བར་མཛད་དུ་གསོལ། བདག་ཅག་དཔོན་སློབ་འཁོར་
དང་བཅས་པ་རྣམས་ཀྱི་ཚེ་དང༌། བསོད་ནམས་དང་། འབྱོར་བ་དང་། ཤེས་་
རབ་ལ་སོགས་པ་བསྟན་པའི་བྱ་བ་ཐམས་ཅད་རྒྱས་པར་མཛད་དུ་གསོལ། །
དཔལ་ལྡན་ལྷ་མོ་ལ་དགོས་པའི་ཡོ་བྱད་འབུལ་བ་ནི། གཤིན་རྗེ་རླུང་གི་་་་
འཁོར་ལོ་ཡིས། །རླུང་ནག་འཚུབ་མ་ཕུལ་བ་ན། །དེ་ལ་ཞོན་ནས་སྤྲུལ་པ་འགྱེད། །
བདག་ཀྱང་རླུང་ནག་འཚུབ་མ་འབུལ། །དགྲ་བགེགས་སྒྲོལ་བའི་སྤྲུལ་བ་ཁྱེད། །
མ་གཅིག་དཀར་མོ་དུང་སྐྱོང་གིས། །སྲིན་པོའི་བོང་བུ་ག་དམར་དང་། །རྒོད་མ་
རླུང་གི་གཤོག་པ་ཅན། །སྤྲད་པའི་དྲེལ་རྟ་འཕུར་ཤེས་དེ། །དཔལ་ལྡན་ལྷ་མོ་་་་
བཞོན་པར་ཕུལ། །སྲིན་པོ་ཡཀཱ་ག་ར་ཡི། །མགོ་དང་པགས་པ་དྲེའུ་ཡི། །སྒ་དང་
དེའི་ཁེབས་སུ་འབུལ། །དྲེ་རྟ་ཞོན་ནས་སྟོང་གསུམ་ཉུལ། །དགྲ་དང་བགེགས་་་་
རྣམས་ཐལ་བར་རློག །བདག་ཀྱང་དྲེ་རྟ་འཕུར་ཤེས་དང་། །སྲིན་པོའི་མགོ་་་་
• 635 ·



ལྤགས་འབུལ་ལགས་ཀྱིས། །དེ་ལ་ཞོན་ནས་སྟོང་གསུམ་ཉུལ། །དམ་ཉམས་དགྲ་
བགེགས་ཐལ་བར་རློག །ཡབ་གཅིག་རེ་ལྡེ་འགོང་ཡག་གིས། །བདུད་ཀྱི་ཁྲམ་་་་
བམ་ནག་པོ་ཕུལ། །སྲིན་པོའི་ཡ་མཁལ་སྔ་རུ་ལ། །བཏགས་ཏེ་དམ་ཉམས་ཁྲམ་
ལ་འདེབས། །བདག་ཀྱང་བདུད་ཀྱི་ཁྲམ་ཤིང་འབུལ། །དམ་ཉམས་དགྲ་བགེགས་
ཁྲམ་ལ་ཐོབ། །མ་གཅིག་དབུད་མོ་དབང་མེད་ཀྱིས། །མཚོན་གྱི་དྲུ་གུ་སྔོ་དམར་་
ཕུལ། །སྲིན་པོའི་མ་མཁལ་ཕྱི་རུ་ལ། །བཏགས་ཏེ་དམ་ཉམས་དགྲ་ལ་འདེབས། །
བདག་ཀྱང་མཚོན་གྲུ་སྔོ་དམར་འབུལ། །དམ་ཉམས་དགྲ་དང་བགེགས་ལ་ཐོབ། །
བཙན་སྐྱ་རྡོ་རྗེ་ཟླ་བ་ཡིས། །ཕུང་བྱེད་ཤོ་རྡེལ་དཀར་ནག་ཕུལ། །བླངས་ཏེ་སྒ་ཡི་
སྔ་ཤ་ལ། བཏགས་ཏེ་དམ་ཉམས་ཕུང་ལ་འདེབས། །བདག་ཀྱང་ཤོ་རྡེལ་དཀར་
ནག་འབུལ། །དམ་ཉམས་དགྲ་བགེགས་ཕུང་ལ་འདེབས། །སྲིན་པོ་བུམ་སྣ་ཤི་བ་
ཡི། །ལྷུ་ཕྲག་བར་ན་ནད་མཚོ་ཡོད། །ལྷ་མོས་འཐུངས་པའི་ཁ་རླངས་ཀྱིས། །
ནད་ཡམས་སྡང་བའི་དགྲ་ལ་འགྱེད། །བདག་ཀྱང་ནད་ཀྱི་རྐྱལ་པ་ཕུལ། །ནད་་་་
ཡམས་དལ་ཡམས་དགྲ་ལ་སྦྱོ། །གསལ་བའི་ཁོལ་མོའི་རླིད་གུ་བཤུས། །ནད་རྫིང་
ནང་ནས་བཅུས་ཏེ་བཀང་། །སྦྲུལ་གྱི་ཞགས་པས་ཁ་བཅིངས་ཏེ། །དྲེའུ་མོའི་སྒ་་་
ཡི་སྔ་ཤ་ལ། །བཏགས་ཏེ་ནད་རྐྱལ་དགྲ་ལ་བྷོ། །བདག་རྐྱང་ནད་ཀྱི་རྐྱལ་པ་་་་་
འབུལ། །དམ་ཉམས་དགྲ་དང་བགེགས་ལ་སྦྱོ། །ཁོལ་མོའི་གོས་ཀྱི་རེ་ནག་དེ། །
བཤུས་ཏེ་ལྷ་མོའི་སྐུ་ལ་གསོལ། །གདུག་པའི་དགྲ་བགེགས་ཚར་གཅོད་མཛོད། །
རེ་བ་ནག་པོའི་གོས་འབུལ་གྱིས། །གྱོན་ཏེ་དམ་ཉམས་རྩད་ནས་ཆོད། །རྒྱལ་པོ་་
ཆེན་པོ་རྣམ་སྲས་ཀྱིས། །སེངྒེ་ཕུལ་བ་སྙན་གཡས་ཀྱི། །རྒྱན་དུ་བྱས་ནས་དམ་་་་
ཉམས་སྒྲོལ། །བདག་ཀྱང་སེངྒེ་དཀར་མོ་འབུལ། །དྲག་སྔགས་སེང་གེའི་ང་རོ་
ཡིས། །དམ་ཉམས་དགྲ་བགེགས་ཐམས་ཅད་སྒྲོལ། །ཀླུ་ཡི་རྒྱལ་པོ་དགའ་བ་ཡི། །
སྦྲུལ་མགོའི་གདེངས་ཀ་ཕུལ་བ་ན། །གཡོན་པ་དག་ལ་རྒྱུན་བྱས་ཤིང་། དྲེའུ་མོའི་
• 636 •



སྒ་ཡི་གོང་སྨད་བྱས། །ཁ་རླངས་སྡང་བའི་དགྲ་ལ་སྦྱོ། །བདག་ཀྱང་དུ་ག་སྦྲུལ་་་་་
ནག་པོ་འབུལ། །ཁ་རླངས་དུག་གིས་དགྲ་བགེགས་རྣམས། །སྐད་ཅིག་ཉིད་ལ་་་་
བརླག་པར་མཛོད། །ལྷ་ཆེན་ཚངས་པ་ཆེན་པོ་ཡིས། །རྨ་བྱའི་གཙུག་ཕུད་ཕུལ་བ་
ན། དབུ་ལ་གདུགས་ཀྱིས་རྒྱན་དུ་བྱས། །ཐམས་ཅད་གདུགས་ཀྱིས་སྐྱབས་པར་་་
མཛད། །བདག་ཀྱང་རྨ་བྱའི་གདུགས་འབུལ་གྱིས། །སྟེང་དོན་ནད་ལས་སྐྱབས་་
པར་མཛོད། །ཁྱབ་འཇུག་ནག་པོ་ཆེན་པོ་ཡིས། །ཉི་མ་ཟླ་བ་ཕུལ་བ་ན། །ལྟེ་བ་
དབུ་ལ་རྒྱན་དུ་བྱས། །དཀར་ནག་ལས་འབྲས་སོ་སོར་གཟིགས། །བདག་ཀྱང་ཉི་
མ་ཟླ་བ་འབུལ། །ལེགས་ཉེས་སོ་སོར་གཟིགས་ནས་ཀྱང་། །ཉེས་བྱེད་དམ་ཉམས་
དགྲ་བགེགས་སྒྲོལ། །གསང་བདག་ཕྱག་ན་རྡོ་རྗེ་ཡིས། །འདོད་པ་ཁམས་ཀྱི་་་་་
དབང་ཕྱུག་མར། །དབང་བསྐུར་ཕྱག་ན་བེ་ཅོན་གཏད། །དམ་ཉམས་དགྲ་་་་་
བགེགས་ཐལ་བར་རློག །བདག་ཀྱང་རྡོ་རྗེའི་བེ་ཅོན་འབུལ། །དམ་ཉམས་དགྲ་་
བགེགས་ཀླད་ལ་བསྣུན། །སྲིན་གྱི་རྫི་བོ་དང་འགྲོགས་པའི། །རང་གི་ནལ་བུའི་
ཐོད་པ་དེ། །ཐུན་དང་ཁྲག་གིས་བཀང་ནས་སུ། །ལྷ་མོ་མཉེས་པའི་རྟེན་དུ་འཛིན།།
བདག་ཀྱང་ན་དེ་ཐོད་འབུལ་ལགས་ཀྱིས། །ལྷ་མོ་མཉེས་པའི་རྟེན་དུ་བཞེས། །
སྲིན་པོ་ཤ་ཟའི་ཚོགས་རྣམས་ཀྱིས། །དགྲ་བགེགས་མགོ་དང་ཁྲག་ཞག་ཕུལ། །ཐོད་
པ་སྐམ་རློན་རྒྱན་དུ་བྱས། །ཁྲག་ཞག་ཐིག་ལེས་སྐུ་ལ་བརྒྱན། །དུར་ཁྲོད་ཆས་་་་་
ཀྱིས་རྒྱན་བྱས་ནས། །དགྲ་བགེགས་ཐམས་ཅད་རྩད་ནས་གཅོད། །དམ་ཉམས་་
མགོ་དང་ཁྲག་ཞག་འབུལ། །ཐོད་སྐམ་ལྔ་ཡི་དབུ་ལ་རྒྱན། །ཁྲག་འཛག་ལྔ་བཅུའི་
དོ་ཤལ་བྱས། །སྐུ་ལ་ཁྲག་གི་ཐིག་ལེ་དང་། །ཞབས་ཀྱི་སོར་རིས་ཐལ་ཆེན་གྱི། །
ཚོམ་བུས་བརྒྱན་ཏེ་དམ་ཉམས་ཀྱི། །སྲོག་དབུགས་ལེན་ལ་རིངས་པར་བྱོན། །
གཞན་ཡང་དཔལ་ལྡན་ལྷ་མོ་ལ། །བསྟན་པ་བསྲུང་བའི་ཆ་རྐྱེན་དུ། །དགོས་པའི་
ཡོ་བྱད་ཐམས་ཅད་འབུལ། །བསྟན་པ་བསྲུང་ལ་མ་གཡེལ་མཛོད། །དམ་ཉམས་
• 637 •



སྡིག་ཅན་སྒྲོལ་བ་དང༌། །དགོན་གནས་བསྲུང་བའི་ཆ་རྐྱེན་དུ། །དགོས་པའི་དམ་
རྫས་ཐམས་ཅད་འབུལ། །དགོན་གནས་འདི་ལ་གནོད་པ་ཡི། །སེམས་འཆང་་་་་
དགྲ་བགེགས་ཐམས་ཅད་ཀུན། །སྐད་ཅིག་ཉིད་ལ་བརླག་པར་མཛོད། །བདག་་་
ཅག་དགོན་གནས་བཅས་པ་ལ། །དགོས་པའི་མཐུན་རྐྱེན་མ་ལུས་པ། །དཔལ་་་་
ལྡན་ལྷ་མོའི་འཕྲིན་ལས་ཀྱིས་འབད་མེད་མྱུར་དུ་གྲུབ་པར་མཛོད། །དེ་ལ་འདིར་
དཔལ་ལྡན་ལྷ་མོ་འདི་ལ་ཁ་ཅིག་འཇིག་རྟེན་པ་ཡིན་ཟེར། ཁ་ཅིག་གཤིན་རྗེའི་་་
ལྕམ་ཡིན་པས་འཇིག་རྟེན་ལ་འདས་པ་ཡིན། ཞེས་སྨྲ་ཞིང་། རྒྱུད་ཀྱང་གསེར་་་་
འོད་དམ་པ་ལས་བཤད་པ་ཡིན་ཟེར་བ་ཙམ་སྣང་མོད། དེ་དག་ལ་ཡང་མཐའ་
གཅིག་ཏུ་ངེས་པའི་ཡིད་རྟོན་ཐོབ་པ་མི་འདུག་པས། ཡིད་ཆེས་ཤིང་ཁུངས་བཙུན་
པའི་ཕྱིར་ཅུང་ཟད་བཤད་པར་བྱའོ། །དེ་ལ་ཡང་རྗེ་བཅུན་འཇམ་དཔལ་དབྱངས་
དང་། དབྱངས་ཅན་མ་གཉིས་ཡབ་ཡུམ་དུ་བཤད་ཅིང་། ཡབ་ཡུམ་སྦྲགས་སྒྲུབ་
པའི་རྒྱ་གཞུང་ཡང་མང་རབ་བྱུང་བ་དེ་ཁོ་ན་ལྟར་འཁྲུལ་པ་མེད་པ་ཡིན་ལ། དེ་་
ཡང་སྙིགས་མའི་དུས་འདིར། གདུལ་བྱ་ཞི་བས་མི་ཐུལ་བ་རྣམས་འདུལ་བའི་ཕྱིར་
དུ་དྲག་པོའི་སྐུར་བསྟན་པ་ཡིན་ལ། ཁྲོས་ཚུལ་ལ་རྣམ་པ་གསུམ་ལས། དྲང་སྲོང་
ལྟར་ཁྲོས་པ་ཞེས་ཀྱང་ཟེར། ཞི་མ་ཁྲོ་ཞེས་ཀྱང་ཟེར་བ་ཅུང་ཟད་ཁྲོས་ཚུལ་བསྟན་
པ་ནི། གཤིན་རྗེ་གཤེད་དམར་པོའི་སྐུར་བསྟན་པ་ཡིན་ལ། ཁྲོས་པ་འབྲིང་པོ་་་
གནོད་སྦྱིན་ལྟར་ཁྲོས་པ་ཞེས་བྱ་བ་ནི། གཤིན་རྗེ་གཤེད་དགྲ་ནག་གི་སྐུར་བསྟན་
པ་ཡིན་ལ། ཆེར་དྲག་ཏུ་ཁྲོས་པ་སྲིན་པོ་ལྟར་ཁྲོས་པ་ནི། རྡོ་རྗེ་འཇིགས་བྱེད་ཀྱི་
སྐུར་བསྟན་པ་ཡིན་ནོ། །དེ་ལྟར་ཡབ་དྲག་པོའི་སྐུར་བསྟན་པ་ལྟར། དབྱངས་་་་
ཅན་མ་ཡང་དྲག་མོའི་སྐུར་བསྟན་པ་ནི། རྡོ་རྗེ་རོ་ལངས་མ་ཡིན་ལ། དེ་ལ་ཡང་
མཚན་བརྒྱ་རྩ་ལ་སོགས་པ་བཤད་པའི་ནང་ནས། ད་ལྟ་ནི་ལྷ་མོ་འདི་ལ་ཨ་ཕྱི་མ་
ཞེས་དང་། དམག་ཟོར་རྒྱལ་མོ་ཞེས་པ་དང་། རེ་མ་ཏཱི་ཞེས་པ་རྣམ་གྲངས་ཆེ་་་
• 638 ,



མོད། སྤྱིར་འདི་ལ་མཚན་བརྒྱ་རྩ་ཡོད་དེ། དེའི་མཚན་དང༌། ཕྱག་མཚན།
བཞོན་པ་སོགས་བསྐང་གསོར་སྡེབས་པ་ནི། རྒྱུད་མཁའ་འགྲོའི་མེ་ལྕེ་འབར་བའི་
གླེང་གཞི་དང་། །དེའི་དོན་བྲམ་ཟེ་མཆོག་སྲེད་ཀྱི་བསྟོད་པ་སོགས་རྒྱ་གཞུང་མང་
པོ་ལས་བཤད་པའི་དོན་ཕྱོགས་གཅིག་ཏུ་བསྡེབས་པ་ལ། ལྷ་མོའི་རྒྱུད་ཅེས་ད་ལྟ་
མཚན་འདོགས་པ་འདི་ཡིན་ནོ། །དེ་ཡང་རྒྱུད་ལས་བསྟན་ཚུལ་ལ། ། མཐའ་་་་
གཅིག་ཏུ་ངེས་པ་སྐྱེད་པར་བྱེད་པ་ནི་འདི་ལྟ་སྟེ། གསེར་འོད་དམ་པ་ལ་དམ་ཆེན་
ཞེས་མཚན་འདོགས་པའི་ལེའུ་ཉེར་དགུ་བྱས་པ་གཅིག་དང་། གསེར་འོད་དམ་་་
ཆུང་ཞེས་མཚན་འདོགས་པ་ལེའུ་ཉེར་གསུམ་ཞིག་ཡོད་པ་གཅིག་སྟེ་གཉིས་པོ་འདི་
རྣམས་ཡིན་ལ། གཞན་གསེར་འོད་རིགས་ལྔ་ཞེས་ཐ་སྙད་བྱེད་པ་འདི་འདྲའི་་་་་
མཚན་ལ་བརྟག་པ་བྱ་དགོས་པའི་རིགས་ཀྱང་སྲིད་པས་བཏང་སྙོམས་སུ་བཞག་་་
ནས། ཡིད་ཆེས་པ་རྣམ་པ་གཉིས་པོའི་ནང་ནས་དམ་ཆུང་ལས་དངོས་སུ་བཤད་་་
པ་མེད་ལ། དམ་ཆེན་གྱི་ལེའུ་བཅོ་ལྔ་པ་ལས། སྔོན་ཡང་དག་པར་རྫོགས་པའི་
སངས་རྒྱས་དང༌། ཀུན་ཤེས་ཀོའུ་དེ་ནས་བྱ། དབྱངས་ཅན་གྱི་ཡོན་ཏན་ལས་་་
བརྩམས་པའི་ཞུ་བ་ཞུས་ལན་མཛད་པའི་སྐབས་སུ། ཀུན་ཤེས་ཀྱི་དབྱངས་ཅན་མ་
ལ་བསྟོད་པ་མཛད་པའི་བསྟོད་པ་རྣམས་ཞི་བ་ལ་བསྟོད་ནས་སྨད་རྣམས་དབྱངས་
ཅན་དྲག་མོ་ལ་བསྟོད་པའི་སྐབས་སུ། གཡུལ་གྱི་ལས་ལ་རྟག་ཏུ་དགེས། །ཞེས་་་
གསུངས་པ་དང་། གཤིན་རྗེའི་སྲིང་མོར་ལུང་བསྟན་ཅིང་། །རྟག་ཏུ་དར་གོས་་་
སྔོན་པོ་གྱོན། །མཛེས་དང་མི་མཛེས་སྣ་ཚོགས་སྟོན། །རེས་འགའ་ཆུ་དང་བྲག་ལ་
གནས། །རེས་འགའ་རི་དང་ཕུག་པ་གནས། །ཞེས་དང་། བྲག་ཕུག་གནས་པའི་
མི་རྣམས་ཀྱིས། །རྨ་བྱའི་མདོངས་ལ་གདུགས་བྱས་ཏེ། །རྟག་ཏུ་ལྷ་མོ་ཁྱོད་མཆོད་
ན། །ཞེས་སོགས་རྒྱས་པར་གསུངས་པ་རྣམས་ལྷ་མོ་འདིའི་རྒྱུད་ཡིན་པས། རྒྱུད་
ལས་དངོས་སུ་གསུངས་པའི་བསྟན་སྲུང་རྒྱལ་མོ་འདི་ལ། འཇིག་རྟེན་པ་ཡིན་པ་
• 639 •



སོགས་ཀྱིས་ལོག་རྟོགས་ངན་པ་ལ་གནས་པར་མི་བྱ་བར། འཇིག་རྟེན་ལས་འདས་
པོར་ཡིད་ཆེས་སྐྱེད་ནས་སྒྲུབ་པ་ལ་འབད་པར་བྱའོ། བསྟན་བསྲུང་ཆེན་མོ་དམག་
ཟོར་རྒྱལ་མོ་ལ། །སྤྱན་འདྲེན་ཞུས་ཏེ་བསྐང་གསོ་འབུལ་བ་དང༌། །རྒྱུད་ལས་་་་
གསུངས་པའི་བསྟན་བསྲུང་བླ་མེད་དུ། །ངེས་པ་སྐྱེད་པའི་ཚུལ་གྱིས་སྨྲས་པ་ནི། །
ཆོས་ལུགས་འདི་ལ་ཡིད་ཆེས་རྣམ་དག་ཉིད། །ཐོབ་ནས་དོན་གཉེར་རྣམས་ལ་་་་་
ཕན་ཕྱིར་སྦྱར། །ཞེས་པ་འདི་ནི་ཆོས་ལུགས་འདི་ལ་མི་ཕྱེད་པའི་དད་པ་བརྟན་པོ་
དང་ལྡན་པའི་རྡོ་རྗེ་འཛིན་པ་བཟང་པོ་བཀྲ་ཤིས་ཞེས་བྱ་བས། བཀྲིས་ལྷུན་པོ་་་
དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་གི་གཟིམ་ཁང་
རྒྱལ་མཚན་མཐོན་པོ་ཞེས་བྱ་བར་སྦྱར་བའི་རབ་བྱེད་རེ་བདུན་པའོ། །དགེ་་་་་
ལེགས་འཕེལ་བར་ཤོག ། །།
• 610 •



༄༅། །བསྔོ་བ་བྱ་ཚུལ་བཞུགས་སོ།།
༄༅། །བླ་མ་དང་ལྷག་པའི་ལྷ་ལ་ཕྱག་འཚལ་ལོ། །འདིར་བསྔོ་བ་བྱ་བའི་་་
ཚུལ་ལ། རྣམ་གཞག་དང་། དགོངས་གསོལ་གཞན་དུ་བཤད་པ་ལྟར་བྱས།
སྦྱིན་བདག་གིས་འདི་ལྟར་སྒྲུབ་པའི་དགེ་བའི་རྩ་བས་མཚོན་ཏེ་ཐོག་མ་མེད་པ་་་་
ནས་ད་ལྟའི་བར་དུ། ཞིང་དང་བསམ་པ་དང་དངོས་པོ་རྣམས་རག་པ་གསུམ་གྱི་
སྒོ་ནས་བསྒྲུབས་པའི་དགེ་བའི་རྩ་བ་ཐམས་ཅད་སེམས་ཅན་ཐམས་ཅད་ཀྱི་དགེ་རྩ་
དང་ཐུན་མོང་དུ་བྱས། གཞལ་བཟླུམ་སྟེ། ཕྱོགས་གཅིག་ཏུ་སྡོམ་པའི་མཐུ་ལ་་་་་
བརྟེན་ནས། འདི་ཞེས་བྱ་བའི་རྒྱུད་ལས་སངས་རྒྱས་ཀྱི་ཆོས་རྣམས་ཡོངས་སུ་་་་་
རྫོགས་པར་གྱུར་ཅིག རྣམ་མཁྱེན་གྱི་ཆོས་རྣམས་ཡོངས་སུ་རྫོགས་པར་གྱུར་ཅིག
ལུས་དང་། སེམས་དང་། ཆོས་དང་། ཚོར་བ་དྲན་པ་ཉེ་བར་བཞག་པ་སྟེ།
དྲན་པ་ཉེར་བཞིའི་རྟོགས་པ་ཐམས་ཅད་ཡོངས་སུ་རྫོགས་པར་གྱུར་ཅིག མི་དགེ་
བ་སྐྱེས་པ་སྤོང་བ་དང་། མ་སྐྱེས་པ་མི་སྐྱེད་པ་དང་། དགེ་བ་སྐྱེས་པ་སྤེལ་བ་་་་
དང་། མ་སྐྱེས་པ་སྐྱེད་པའི་ཡང་དག་སྤོང་བ་སྟེ། ཡང་དག་སྤོང་བ་བཞིའི་རྟོགས་
པ་ཐམས་ཅད་ཡོངས་སུ་རྫོགས་པར་གྱུར་ཅིག འདུན་པ་དང་། བརྩོན་འགྲུས་་་
དང་། སེམས་དང་། སྤྱོད་པའི་ཏིང་ངེ་འཛིན་སྤོང་བའི་བདུད་དེ་དང་ལྡན་པ་སྟེ།
རྫུ་འཕྲུལ་གྱི་རྐང་པ་བཞིའི་རྟོགས་པ་ཐམས་ཅད་ཡོངས་སུ་རྫོགས་པར་གྱུར་ཅིག །
དད་པའི་དབང་པོ་དང་། བརྩོན་འགྲུས་ཀྱི་དབང་པོ་དང་། དྲན་པའི་དབང་པོ་
དང་། ཏིང་ངེ་འཛིན་གྱི་དབང་པོ་དང་། ཤེས་རབ་ཀྱི་དབང་པོ་སྟེ། དབང་པོ་
ལྔའི་རྟོགས་པ་ཐམས་ཅད་ཡོངས་སུ་རྫོགས་པར་གྱུར་ཅིག དད་པའི་སྟོབས་དང་།
བརྩོན་འགྲུས་ཀྱི་སྟོབས་དང༌། དྲན་པའི་སྟོབས་དང་། ཏིང་ངེ་འཛིན་གྱི་སྟོབས་
དང་། ཤེས་རབ་ཀྱི་སྟོབས་ཏེ། སྟོབས་ལྔའི་རྟོགས་པ་ཐམས་ཅད་ཡོངས་སུ་་་་་
• 6].



རྫོགས་པར་གྱུར་ཅིག དྲན་པ་དང་ཆོས་རབ་ཏུ་རྣམ་པར་དབྱེ་བ་དང་། བརྩོན་
འགྲུས་དང་། དགའ་བ་དང་། ཤིན་ཏུ་སྦྱངས་པ་དང་། ཏིང་ངེ་འཛིན་དང་། །
བཏང་སྙོམས་ཡན་ལག་བྱང་ཆུབ་ཀྱི་ཡན་ལག་སྟེ། བྱང་ཆུབ་ཡན་ལག་བདུན་གྱི་་
རྟོགས་པ་ཐམས་ཅད་ཡོངས་སུ་རྫོགས་པར་གྱུར་ཅིག ཡང་དག་བའི་ལྟ་བ་དང༌།
རྟོགས་པ་དང༌། ངག་དང་། ལས་ཀྱི་མཐའ་དང་། འཚོ་བ་དང་། རྩོལ་བ་དང་།
དྲན་པ་དང་། ཏིང་ངེ་འཛིན་དང་འཕགས་པའི་ལམ་ཡན་ལག་སྟེ། འཕགས་་་་་
ལམ་ཡན་ལག་བརྒྱད་ཀྱི་རྟོགས་པ་ཐམས་ཅད་མྱུར་དུ་རྫོགས་པར་གྱུར་ཅིག རྣམ་
པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་སྟེ།
རྣམ་པར་ཐར་བའི་སྒོ་གསུམ་གྱི་རྟོགས་པ་ཐམས་ཅད་མྱུར་དུ་ཡོངས་སུ་རྫོགས་པར་
གྱུར་ཅིག གཟུགས་ཅན་གཟུགས་ལ་ལྟ་བའི་རྣམ་པར་ཐར་བ་དང་། གཟུགས་་་
མེད་གཟུགས་ལ་ལྟ་བའི་རྣམ་པར་ཐར་པ་དང་། གཟུགས་སྡུག་པའི་རྣམ་ཐར་བ་
སྟེ། རྣམ་པར་ཐར་བ་གསུམ་གྱི་རྟོགས་པ་ཐམས་ཅད་མྱུར་དུ་ཡོངས་སུ་རྫོགས་་་་
པར་གྱུར་ཅིག འཇིག་རྟེན་ལས་འདས་པའི་བསམ་གཏན་དང་པོ་དང་། གཉིས་
པ་དང་། གསུམ་པ་དང༌། བཞི་པ་དང༌། རྣམ་པ་མཐའ་ཡས་སྐྱེ་མཆེད་དང་།
རྣམ་ཤེས་མཐའ་ཡས་སྐྱེད་མེད་དང་། ཅུང་ཟད་མེད་པའི་སྐྱེད་མེད་དང་། །
འདུས་ཏེ་མེད་འདུས་ཏེ་མེད་མིན་གྱི་སྐྱེ་མཆེད་དང་འགོག་པའི་སྙོམ་འཇུག་སྟེ།
སྙོམ་འཇུག་དགུའི་རྟོགས་པ་ཐམས་ཅད་ཡོངས་སུ་རྫོགས་པར་གྱུར་ཅིག གནས་་
དང་གནས་མིན་པ་མཁྱེན་པ་དང་། ལས་ཀྱི་རྣམ་པར་སྨིན་པ་མཁྱེན་པ་དང་།
མོས་པ་སྣ་ཚོགས་དང་། འཇིག་རྟེན་གྱི་ཁམས་དུ་མ་མཁྱེན་པ་དང་། དབང་་་་་་
མཆོག་དང་། མཆོག་མིན་པ་མཁྱེན་པ་དང༌། ཐམས་ཅད་དུ་འགྲོ་བའི་ལམ་དང་།
ཀུན་ནས་ཉོན་མོངས་པ་དང་། རྣམ་པར་བྱང་བ་དང༌། སྔོན་གྱི་གནས་རྗེས་སུ་་
དྲན་པ་དང་། འཆི་འཕོ་བ་དང་། སྐྱེ་བ་དང་། ཟག་པ་ཟད་པ་མཁྱེན་པའི་་་་་
།
• 642 •



ཅག་
།
སྟོབས་ཏེ། སྟོབས་བཅུའི་རྟོགས་པ་ཐམས་ཅད་མྱུར་དུ་རྫོགས་པར་གྱུར་ཅིག །
རང་དོན་རྟོགས་པ་ཕུན་ཚོགས་སུ་དམ་བཅས་མི་འཇིགས་པ་དང་། རང་དོན་་་་
སྤངས་པ་ཕུན་ཚོགས་སུ་དམ་བཅས་པ་ལ་མི་འཇིགས་པ་དང་། གཞན་དོན་་་་་་
རྟོགས་པ་ཕུན་ཚོགས་སུ་དམ་བཅས་པ་ལ་མི་འཇིགས་པ་དང་། གཞན་དོན་་་་་་
སྤངས་པ་ཕུན་ཚོགས་སུ་དམ་བཅས་པ་ལ་མི་འཇིགས་པ་སྟེ། མི་འཇིགས་བཞིའི་་
རྟོགས་པ་ཐམས་ཅད་མྱུར་དུ་རྫོགས་པར་གྱུར་ཅིག ཆོས་དང་། དོན་དང་།
ངེས་པའི་ཚིག་དང་། སྤོབས་པ་སོ་སོར་ཡང་དག་རིག་པ་སྟེ། སོ་སོ་རིག་པ་་་་་
བཞིའི་རྟོགས་པ་ཐམས་ཅད་མྱུར་དུ་རྫོགས་པར་གྱུར་ཅིག འཁྲུལ་བ་དང་། ཅ་་་
ཅོ་དང་། དྲན་པ་ཉམས་པ་དང་༌། ཐུགས་མཉམ་པར་མ་བཞག་པ་དང་། ཐ་་་་
དད་པ་གཉིས་ཀྱི་འདུ་ཤེས་དང་། སོ་སོ་མ་གཏོགས་པའི་བཏང་སྙོམས་མི་མངའ་
བ་སྟེ། རྟོགས་པ་མ་འདྲེས་པ་དྲུག་དང་། འདུན་པ་དང་། བརྩོན་འགྲུས་དང་།
དྲན་པ་དང་། ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བ་སྟེ།
སྤྱོད་པ་མ་འདྲེས་པ་དྲུག་དང་། སྐུ་དང་། གསུང་དང་། ཐུགས་ཀྱི་འཕྲིས་ལས་
ཏེ། འཕྲིན་ལས་མ་འདྲེས་པ་གསུམ་དང་། འདས་པ་དང་། མ་འོངས་པ་དང་།
ད་ལྟར་བྱུང་བ་ལ་མ་ཆགས་མ་ཐོགས་པའི་ཡེ་ཤེས་མ་འདྲེས་པ་གསུམ་སྟེ། སངས་་
རྒྱས་ཀྱི་ཆོས་མ་འདྲེས་བཅོ་བརྒྱད་ཀྱི་རྟོགས་པ་ཐམས་ཅད་མྱུར་དུ « དཔའ་བར་
འགྲོ་བ་ཞེས་བྱ་བའི་ཏིང་ངེ་འཛིན་དང་། རིན་ཆེན་ཕྱག་རྒྱ་ཞེས་བྱ་བའི་ཏིང་ངེ་་་
འཛིན་དང་། ནམ་མཁའ་མཛོད་ཅེས་བྱ་བའི་ཏིང་ངེ་འཛིན་ལ་སོགས་པ་སྟེ་ཏིང་
ངེ་འཛིན་གྱི་སྒོ་བརྒྱ་ཕྲག་དུ་མ་མངོན་དུ་བྱེད་པར། མྱུར་དུ་ཆོས་ཀྱི་རྒྱལ་པོ་སངས་
རྒྱས་བཅོམ་ལྡན་འདས་ཀྱི་གོ་འཕང་མངོན་དུ་བྱེད་པར། དེ་མ་ཐོབ་པའི་སྐྱེ་བ་
དང་ཚེ་རབས་ཐམས་ཅད་དུ་སྔོན་གྱི་ལས་ལས་གྱུར་པ་དང་། འཕྲལ་གྱི་རྐྱེན་ལས་
གྱུར་པའི་མི་འདོད་པ་ཐམས་ཅད་ཉེ་བར་ཞི་བར་གྱུར་ཅིག སྔོན་གྱི་ལས་ལ་ཡང་
• 643 •



བསོད་ནམས་མིན་པ་དང༌། སྡོམ་པ་མིན་པ་དང་། བར་མ་མི་དགེ་བས་སྐྱེད་་་་
པའི་ལས་ཀྱི་འབྲས་བུ་བག་ཆགས་དང་བཅས་པ་ཐམས་ཅད་ཉེ་བར་ཞི་བར་གྱུར་་་
ཅིག སྣོམ་པོའི་ལས་དང་། སྐྱོན་གྱི་ལས་དང་། སྙིགས་མའི་ལས་ཀྱིས་སྐྱེད་པའི་
འབྲས་བུ་བག་ཆགས་དང་བཅས་པ་ཐམས་ཅད་ཉེ་བར་ཞི་བར་གྱུར་ཅིག མཐོང་
ཆོས་ལ་མྱོང་བར་འགྱུར་བ་དང་། སྐྱོ་གནས་ལ་མྱོང་བར་འགྱུར་བ་དང་། ལན་་
གྲངས་གཞན་ལ་མྱོང་བར་འགྱུར་བའི་ལས་ངན་པ་སྐྱེད་པའི་འབྲས་བུ་བག་ཆགས་
དང་བཅས་པ་ཐམས་ཅད་ཉེ་བར་ཞི་བར་གྱུར་ཅིག འཕྲལ་གྱི་རྐྱེན་རླུང་ལས་གྱུར་
པ་དང་། མཁྲིས་པ་ལས་གྱུར་པ་དང་། བད་ཀན་ལས་གྱུར་པ་ལ་སོགས་པ་ནད་
བཞི་བརྒྱ་རྩ་བཞིའི་གནོད་པ་ཐམས་ཅད་ཉེ་བར་ཞི་བར་གྱུར་ཅིག , ལྷའི་གདོན་་་་
དང་། ཀླུའི་གདོན་དང་། ལྷ་མ་ཡིན་གྱི་གདོན་དང་། རླུང་ལྷའི་གདོན་ལ་་་་་
སོགས་པ་གདོན་སྟོང་ཕྲག་བརྒྱད་ཅུའི་གནོད་པ་ཐམས་ཅད་ཉེ་བར་ཞི་བར་ཅིག །
བགེགས་ཀྱི་རྒྱལ་པོ་བི་ན་ཡ་ཀ་དང་། སྤྲིན་གྱི་སྒྲོན་མེ་དང་། རྡོ་རྗེ་མཆུ་ཅན་ལས་
སོགས་པའི་བགེགས་རིགས་སྟོང་ཕྲག་བརྒྱ་བཅུའི་གནོད་པ་ཐམས་ཅད་ཉེ་བར་ཞི་
བར་གྱུར་ཅིག རྒྱལ་པོ་དང་། ཆོམ་རྐུན་དང་། དགྲ་ལ་སོགས་པའི་མིའི་གནོད་
པ་ཐམས་ཅད་ཉེ་བར་ཞི་བར་གྱུར་ཅིག སྟག་དང་། སེང་གེ་ལ་སོགས་པ་གཅན་
གཟན་གྱི་གནོད་པ་ཐམས་ཅད་ཉེ་བར་ཞི་བར་གྱུར་ཅིག ས་གཡོ་བ་དང་། སྐར་
མདའ་ལྟུང་བ་དང་། ལྕེ་འབབ་པ་ལ་སོགས་པ་འབྱུང་འགྱུར་གྱི་གནོད་པ་ཐམས་
ཅད་ཉེ་བར་ཞི་བར་གྱུར་ཅིག ས་དང་། ཆུ་དང་། མེ་དང་། རླུང་དང་།
གཡང་ས་ལ་སོགས་པ་འབྱུང་བའི་གནོད་པ་ཐམས་ཅད་ཉེ་བར་ཞི་བར་གྱུར་ཅིག
བགེགས་རིགས་སྟོང་ཕྲག་ཞེས་སོགས་དང་། འབྱུང་པོ་གང་དག་འདིར་ནི་ལྷགས་
གྱུར་ཏེ། །ཞེས་སོགས་དང་། སངས་རྒྱས་སྐུ་གསུམ་མཉེས་པའི་བྱིན་རླབས་དང་།།
ཞེས་སོགས་དང་བྱའོ། །ལམ་ཐུན་མོང་པའི་གནས་སྐབས་དང་མཐར་ཐུག་གི་དགེ་
• 64 •



ལེགས་ཐམས་ཅད་འགྲུབ་པའི་སྨོན་ལམ་འདི་ཡང་། མང་དུ་ཐོས་པའི་རྒྱལ་ཁམས་
པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་རེ་བརྒྱད་པའོ། །
• 645 •



༄༅། །དབང་གི་རྣམ་གཞག་ཤིན་ཏུ་ལེགས་པ་
ཞེས་བྱ་བ་བཞུགས་སོ།།
༄༅། །བདེན་གཉིས་གཙོ་བོ་ཟུང་འཇུག་གིས། །རྡོ་རྗེ་འཛིན་པ་རྒྱལ་གྱུར་་་་
ནས། །དངོས་གྲུབ་གཙོ་བོ་ཟུང་འཇུག་གིས། རྡོ་རྗེ་འཛིན་པ་བདག་ལ་སྩོལ། །
རྡོ་རྗེ་ཐེག་པའི་ཁང་བཟང་ནས། །ཟུང་འཇུག་ཡིད་བཞིན་ནོར་བུ་ནི། །ལེན་པའི་
འཇུག་སྒོ་མཆོག་གྱུར་པ། །དབང་གི་རྣམ་དབྱེ་ཅུང་ཟད་བཤད།།
དེ་ལ་འདིར་རྡོ་རྗེ་ཐེག་པའི་སྒོར་འཇུག་པ་ལ། དབང་རྣམ་པར་དག་པས་་་་
རྒྱུད་སྨིན་པར་བྱས་ནས་འཇུག་དགོས་ལ། དེ་ལ་ཡང་དབང་བསྐུར་བའི་དཀྱིལ་་་
འཁོར་ནི་བདུན་དུ་ངེས་ཏེ། རྡུལ་མཚོན། རས་བྲིས། བསམ་གཏན། ལུས་་་་་
དཀྱིལ། ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར། བྷ་གའི་དཀྱིལ་ཁོར། དོན་
དམ་བྱང་ཆུབ་སེམས་ཀྱི་དཀྱིལ་འཁོར་བདུན་དུ་ངེས་པའི་ཕྱིར། བདུན་པོ་དེ་ཡང་
བླ་མེད་ལ་ཡིན་གྱི། ཡོ་ག་མན་ཆད་ལ་ཕྱི་མ་བཞི་པོར་དབང་བསྐུར་བ་མེད་དེ།
ཕྱི་མ་བཞི་པོར་དབང་བསྐུར་བ་ནི། རྫོགས་རིམ་གྱི་རྒྱུད་སྨིན་བྱེད་ཀྱི་དབང་་་་་
བསྐུར་ཡིན་ལ། རྒྱུད་སྡེ་ཕྱི་མ་གསུམ་ལ་རྫོགས་རིམ་མེད་པའི་ཕྱིར། སྦྱང་གཞི་སྐྱེ་
ཤི་བར་དོ་གསུམ་དང་རྣམ་པ་ཇི་ལྟ་བ་བཞིན་དུ་མཐུན་པར་ལམ་བསྒོམས་ནས།
འབྲས་བུ་སྐུ་གསུམ་དུ་འཚང་རྒྱ་བ་མེད་པའི་ཕྱིར། ལུས་ཀྱི་དཀྱིལ་འཁོར་དུ་་་་་
དབང་བསྐུར་བ་ལ། སྔོན་དུ་དཀྱིལ་འཁོར་སྔ་མ་གསུམ་གང་རུང་དུ་དབང་བསྐུར་
བ་འགྲོ་དགོས་ཏེ། ཕྱི་དཀྱིལ་གྱིས་སྨིན་པར་མ་བྱས་པར། ནང་གི་དཀྱིལ་འཁོར་
གྱིས་སྨིན་པར་བྱེད་མི་ནུས་པའི་ཕྱིར། ལུས་དཀྱིལ་དུ་དབང་བསྐུར་ཚུལ་ལ་ཡང་།
སྔ་མ་ཁ་ཅིག རང་གི་རྩ་བའི་བླ་མའི་ལུས་རྟེན་དང་བརྟེན་པའི་དཀྱིལ་འཁོར་དུ་
• 6,6 •



བསྒོམས་ནས། དེར་རང་ཉིད་འཇུག་ཅིང་སློབ་མ་དབང་བསྐུར་བར་བྱེད་པ་ནི་མི་
འཐད་དེ། དེ་ནི་བླ་མའི་ལུས་དཀྱིལ་འཁོར་དུ་སོང་གི། རང་གི་ལུས་དཀྱིལ་་་་་
འཁོར་དུ་མ་སོང་བའི་ཕྱིར་དང་། དབང་བསྐུར་བའི་ཚེ་དེ་ལྟར་བྱེད་ན། ལུས་་་
དཀྱིལ་འཁོར་གྱི་རྣལ་འབྱོར་ཉམས་སུ་ལེན་པའི་ཚེ་ཡང་། བླ་མའི་ལུས་དཀྱིལ་་་་
འཁོར་དུ་བསྒོམས་ནས་བཟླས་པ་སོགས་བྱེད་དགོས་ལ། དེ་ལྟར་ན་རང་གི་རྩ་་་་
རླུང་ཐིག་ལེ་སོགས་བྱིན་གྱིས་རློབ་པ་ལ། ཕྱི་རྡུལ་ཚོན་སོགས་ཀྱི་དཀྱིལ་འཁོར་ལ་
མེད་པའི་ཟབ་པ་ཆོས་ཁྱད་པར་ལུས་དཀྱིལ་འཁོར་ལ་མེད་པར་ཐལ་བའི་སྐྱོན་ཡོད་
པའི་ཕྱིར། ཁ་ཅིག་རྩ་བའི་བླ་མ་བར་སྣང་དུ་བསྒོམས་ཏེ། དེའི་ལུས་དཀྱིལ་་་་
འཁོར་དུ་བསྒོམས་ནས། དེ་ལ་དབང་ལེན་པ་སོགས་ནི་མི་འཐད་དོ། །དེ་ནི་བར་
སྣང་དུ་བསྒོམས་པའི་བླ་མའི་ལུས་དངོས་མིན་པར་རྟོགས་བཏགས་ཡིན་པས་ལུས་
དཀྱིལ་གྱི་དོན་མེད་པའི་ཕྱིར། དེས་ན་རང་ཉིད་ལུས་ཕྲ་རགས་ཀྱི་ཆ་གང་དང་་་
གང་ཞིག་རྟེན་དང་བརྟེན་པའི་དཀྱིལ་འཁོར་གྱི་ཆ་དེ་དང་དེར་བསྒོམས་ནས་དེར་
རང་ཉིད་འཇུག་ཅིང་སློབ་མ་དབང་བསྐུར་བ་ཡིན་ཏེ། སྤྱིར་ལུས་བསྒྱུར་བཏང་་་
བའི་དཀྱིལ་འཁོར་ཡིན་པས་ལུས་དཀྱིལ་དང་། ་ཁྱད་པར་རང་གི་ལུས་བསྒྱུར་་་་
བཏང་བས་ལུས་དཀྱིལ་ཡིན་པའི་ཕྱིར། དེ་ཡང་རྒྱུད་སྡེ་དྲི་མ་མེད་པ་ནས། བདེ་
མཆོག་དང་གསང་འདུས་ལ་ལུས་དཀྱིལ་འཁོར་བཤད་ཅིང་། ཁྱད་པར་བདེ་་་་་
མཆོག་ལ་ལུས་དཀྱིལ་འཁོར་བརྐྱང་བར་བསྒྲུབ་ལུགས། དེར་དབང་བསྐུར་བ་་་
དང་བཅས་པའི་རྣམ་གཞག་རྩོད་མེད་ཀྱི་གྲུབ་ཆེན་དྲིལ་བུ་པས་བཤད་པའི་ལུགས་
མཆོག་ཏུ་གྱུར་པ་ཡིན་ལ། གསང་འདུས་ལ་རྒྱུད་རྡོ་རྗེ་འཕྲེང་བ་ལས་ལུས་དཀྱིལ་
བཤད་ཅིང་། དེའི་དོན་འགྲེལ་བ་ལ། མགོན་པོ་ཀླུ་སྒྲུབ་ཡབ་སྲས་ཀྱིས་ཕྱི་དཀྱིལ་
དང་ལུས་དཀྱིལ་སྦྲགས་ནས་བསྒྲུབས་པའི་སྒྲུབ་ཐབས་བཤད་ཀྱི། ལུས་དཀྱིལ་་་་
རྐྱང་པ་བསྒྲུབ་པ་དང་། དེར་དབང་བསྐུར་བའི་རྣམ་གཞག་སོགས་ཚད་ལྡན་སུས་
• 67 •



།
ཀྱང་མ་བཤད་པས། ད་ལྟ་བོད་ན་ལག་ལེན་དང་ཟབ་ཆོས་སུ་སྨྲ་བ་མང་པོ་ཞིག་་
འདུག་པ་ལ་ནི། ཚོགས་དང་བློ་གྲོས་ཀྱི་མཐུ་ཆེ་བ་དག་གིས་བརྟགས་ནས་འཇུག་
པར་རིགས་སོ། །དཀྱིལ་འཁོར་དེ་དག་ཏུ་དབང་ཐོབ་ལུགས་ནི། རྡུལ་ཚོན་དང་
རས་བྲིས་ལ། བསྒྲུབ་གཞིའི་དཀྱིལ་འཁོར། དང་པོ་དེ་རྟེན་དང་བརྟེན་པའི་་་་་
དཀྱིལ་འཁོར་དུ་བསྐྱེད་ནས་རང་ཉིད་དེའི་གཙོ་བོ་དང་ཐ་མི་དད་དུ་བསྒོམས་ཏེ།
སློབ་མ་དཀྱིལ་འཁོར་དེའི་ནང་དུ་ཕྱི་འཇུག་ནང་འཇུག་གཉིས་ཀྱིས་བཅུག་ནས་་་
དབང་བསྐུར་བ་ཡིན་ལ། དེ་ཡང་བླ་མེད་ལ་སོགས་པ་ཕལ་ཆེ་བའི་དབང་དུ་བྱས་
ཀྱི། ཡོ་ག་ལ་ནི་གཙོ་བོ་ང་རྒྱལ་གྱིས་དབང་མི་བསྐུར་བར། དཀྱིལ་འཁོར་གྱི་་་་
འཁོར་ལོར་བསྒྱུར་བའི་ང་རྒྱལ་གྱིས་དབང་བསྐུར་ཏེ། སྔོན་བྱུང་ལ་འཁོར་ལོར་་་
བསྒྱུར་བས་དཀྱིལ་འཁོར་སྤྲུལ་བཤད་བྱས་པ་དང་སྒོ་བསྟུན་པའོ། །བསམ་གཏན་
གྱི་དཀྱིལ་འཁོར་ལ་ནི་བླ་མས་བར་སྣང་དུ་དཀྱིལ་འཁོར་བསྒོམ། དེ་སློབ་མ་ལ་་་
བརྡ་སྤྲད་ནས་དེར་སློབ་མ་བཅུག་སྟེ་དབང་བསྐུར་བ་ཡིན་པས། དེས་ན་ད་ལྟ་་་
བསམ་གཏན་གྱི་དཀྱིལ་འཁོར་བསྒྲུབ་པ་ལ་རས་བྲིས་ཀྱི་དཀྱིལ་འཁོར་བཀྲམ། དེ་
ལ་བསངས་སྦྱངས་སོགས་བྱས་ནས་བསྒྲུབ་མཆོད་བྱེད་པ་མི་རིགས་ཏེ། དེ་ལྟར་ན་
རས་བྲིས་ཀྱི་དཀྱིལ་འཁོར་དུ་འགྱུར་བའི་ཕྱིར། བསམ་གཏན་གྱི་དཀྱིལ་འཁོར་་་
ཡིན་ན་བསྒྲུབ་གཞིའི་དཀྱིལ་འཁོར་གང་ཡང་མེད་པ་ལ་བསྒྲུབ་པའི་ཕྱིར། ལུས་་་
དཀྱིལ་ལ་ནི་སྔར་བཤད་པ་ལྟར་རོ། །ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་
དུ་གསང་དབང་བསྐུར་ཞིང་ཐོབ་ཅེས་པའི་དོན་ནི། བླ་མ་ཡབ་ཡུམ་གྱི་ཀུན་རྫོབ་
བྱང་སེམས་སློབ་མའི་ཁར་བྱིན་པ་སློབ་མའི་རྩ་ནང་སོ་སོ་ནས་སོང་། རྩ་རླུང་བྱིན་
གྱིས་བརླབས་ཏེ་བདེ་བ་སྐྱེས། དེ་བས་སྟོང་བ་ལ་རྒྱས་བཏབ་སྟེ། བདེ་སྟོང་་་་་་
དབྱེར་མེད་རྒྱུད་ལ་སྐྱེས་པ་ལ། ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དུ་་་་
གསང་དབང་ཐོབ་ཅེས་འཇོག་གོ །བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་
• 6 18 •



དབང་ཐོབ་ཞེས་པའི་དོན་ཡང་། དངོས་སམ་བསྒོམ་པའི་ཕྱག་རྒྱ་མའི་པདྨ་དང་།
རང་ལྷར་བསྒོམས་པའི་རྡོ་རྗེ་མཉམ་པར་སྦྱར་བ་ལས། ཁམས་འབར་འཛག་བྱས་
པས་བདེ་བ་བསྐྱེད། དེ་བས་སྟོང་པ་ལ་རྒྱས་བཏབ་པའི་བདེ་སྟོང་དབྱེར་མེད་་་་
རྒྱུད་ལ་སྐྱེས་པ་ལ་བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་ཀྱི་དབང་ཐོབ་ཅེས་་་་
འཇོག་གོ །ཁ་ཅིག འདི་ལས་གོ་ལྡོག་ནས་ཀུན་རྫོབ་བྱང་ཆུབ་སེམས་ཀྱི་དཀྱིལ་
འཁོར་དུ་ཤེས་རབ་ཡེ་ཤེས་ཀྱི་དབང་། བྷ་གའི་དཀྱིལ་འཁོར་དུ་གསང་དབང་་་་་
ཐོབ་ཅེས་འཇོག་པ་ཡང་ཡོད་དོ། །དོན་ལ་ཁྱད་མེད་ཀྱང་འདི་གོ་བདེའོ། །དོན་་
ནི་བྱང་ཆུབ་སེམས་ཀྱི་དཀྱིལ་འཁོར་དུ་དབང་བཞི་པ་ཐོབ་པ་ཡང་། ཡུལ་སྟོང་པ་
ཉིད་ལ་བདེ་བ་ཆེན་པོས་རྒྱས་བཏབ་པའི་བདེ་སྟོང་དབྱེར་མེད་ངང་ལས་ཟུང་་་་
འཇག་གི་སྐུར་ལངས་པ་ནི། ཐོབ་བྱ་དོན་གྱི་དབང་བཞི་པ་ཡིན་ལ། དེ་ལྟར་་་་་
བསྒོམ་པ་ལམ་གྱི་དབང་བཞི་པ། དེའི་གོ་བ་སློབ་མའི་རྒྱུད་ལ་སྐྱེས་པ་དེ་ལ་རྒྱུའི་་
དབང་བཞི་པ་ཞེས་འཇོག་པ་ཡིན་པས། དེ་ལ་དོན་དམ་བྱང་སེམས་ཀྱི་དཀྱིལ་་་
འཁོར་དུ་དབང་བཞི་པ་ཐོབ་ཅེས་འཇོག་གོ །འོ་ན་དཀྱིལ་འཁོར་དེ་དག་ཏུ་་་་་
དབང་བསྐུར་བ་ལ་ས་ཆོག་སྟ་གོན་སོགས་ཇི་ལྟར་དགོས་ཟེར་ན། རྡུལ་ཚོན་གྱི་་་་
དཀྱིལ་འཁོར་ལ་ནི་རྣམ་པ་གཉིས་སུ་ཡོད། སྔར་གནས་ཁང་གཙུག་ལག་ཁང་་་་་་
སོགས་མ་གྲུབ་པའི་མཆོད་རྟེན་སོགས་དང་ཉེ་བའི་གནས་སུ་བྱེད་ན། ས་ཆོག་་་་
སོགས་ཐམས་ཅད་ཚང་བར་བྱེད་དགོས་ལ། སྔར་གྲུབ་ཟིན་པའི་གཙུག་ལག་ཁང་
སོགས་སུ་བྱེད་ན། སའི་ཁ་དོག་བརྟག་པ། ཕྱོགས་བརྟག་པ། དབྱིབས་བརྟག་པ།
སས་བརྟག་པ། ཆུས་བརྟག་པ། ལྟོ་འཕྱེ་བརྟག་པ་སོགས་གང་ཡང་བྱེད་མ་་་་་
དགོས་ཏེ། ས་བརྟག་པའི་དགོས་པ་ནི་གནས་དེར་དཀྱིལ་འཁོར་བྱེད་དུ་རུང་མི་་
རུང་བརྟག་ཕྱིར་ཡིན་ལ། གནས་ཁང་ལ་སོགས་པ་བྱས་ཟིན་པ་དེར་དཀྱིལ་འཁོར་
བྱ་རུང་བར་གྲུབ་ཟིན་པའི་ཕྱིར་རོ། །ས་བླང་བ་ལ་མངོན་པ་ལས་བླང་བ། ཞིང་



སྐྱོང་ལས་བླང་བ། སའི་ལྷ་མོ་ལས་བླང་བ། དེ་བཞིན་གཤེགས་པ་ལས་བླང་བ་་་
སོགས་བཞིའི་ནང་ནས། མངོན་པ་ལས་བླང་བ་ནི་བྱེད་མི་དགོས་ཏེ། མངོན་པ་
ལས་བླང་དགོས་པ་ནི། རྒྱལ་པོ་སོགས་གནས་དེའི་བདག་པོའི་རྩོད་པ་བྱུང་དོགས་
ལས། གནས་ཁང་དེ་གཡར་བའམ་ཕུལ་བ་སོགས་ཀྱིས་རྩོད་པ་མེད་པར་གྲུབ་ཟིན་
པའི་ཕྱིར། གཞན་གསུམ་ནི་རང་རང་གི་གཞུང་ལས་བཤད་པ་ལྟར་བྱ་སྟེ། ཞིང་
སྐྱོང་ལས་བླང་བའི་དགོས་པ་ནི། གཞི་བདག་སོགས་ཀྱིས་བར་ཆད་བསྲུང་བའི་་་
ཕྱིར་ཡིན་ཞིང་། བདེ་གཤེགས་དང་སའི་ལྷ་མོ་ལས་བླང་བ་ནི། ས་བྱིན་གྱིས་་་་་་
བརླབ་པ་དང་གནང་བ་ནོད་པའི་ཕྱིར་ཡིན་ལ། དེ་དག་འདི་ལ་ཡང་དགོས་པའི་
ཕྱིར། ས་སྦྱང་བ་ལ། བརྐོས་ཏེ་སྦྱང་བ། སའི་གཟུགས་རྡུལ་གསལ་ཏེ་སྦྱང་བ། །
རྫས་བསྔགས་ཏིང་ངེ་འཛིན་གསུམ་གྱིས་སྦྱང་། བླ་ན་མེད་པའི་སྦྱང་བ་དང་བཞི་
ལས། དང་པོ་གཉིས་མི་དགོས་ཏེ། བརྐོས་ཏེ་སྦྱང་བའི་དགོས་པ་ནི། ས་འཐས་
པར་བྱ་བའི་ཆེད་ཡིན་ལ། ཟུག་རྡུ་སེལ་ཏེ་སྦྱང་བ་ནི། གྱོ་མོ་དང་རུས་པ་ལ་་་་་་
སོགས་ཡོད་ན་རིམས་ནད་ལ་སོགས་པ་བསྐྱེད་པས་དེ་དག་བསལ་བའི་ཕྱིར་ཡིན་ལ།
གཙུག་ལག་ཁང་སོགས་རྣམས་ལ་འཐས་སར་བཅག་པ་སོགས་གྲུབ་ཟིན་པའི་ཕྱིར།
ཕྱི་མ་གཉིས་ནི་དགོས་ཏེ། རྫས་སྔགས་ཏིང་འཛིན་གསུམ་གྱིས་སྦྱང་བ་ནི།
བགེགས་གཞོམ་པ་དང་། ས་གཞི་རྡོ་རྗེའི་རང་བཞིན་དུ་བྱ་བའི་ཕྱིར་ཡིན་ཅིང་།
བླ་ན་མེད་པའི་སྦྱང་བ་ནི། སྟོང་པ་ཉིད་རོ་གཅིག་ཏུ་བྱ་བའི་ཆེད་ཡིན་ལ། དེ་་་
དག་ནི་འདིའང་དགོས་པའི་ཕྱིར། ས་བཟུང་བ་ལ། སློབ་དཔོན་ཀུན་སྙིང་གི་་་་
ལུགས་དང་ཨ་བྷ་ཡ་ལ་སོགས་པའི་ལུགས་གཉིས་ལས། ཀུན་སྙིང་གི་ལུགས་ལ་ནི།།
དཀྱིལ་འཁོར་གྱི་ས་གཞི་བླ་རེ་ལ་སོགས་པས་བརྒྱན་པ་དང་། བྲི་སྐུ་ལ་སོགས་པའི་
རྟེན་འགྲེམས་པ་དང་། མཆོད་པ་བཤམས་པ་དང་། གནས་ཁང་བྱི་དོར་བྱེད་པ་
དང༌། འཁོར་ལོ་བསྒྱུར་བའི་སྔགས་བརྗོད་ནས། ས་འདིར་དཀྱིལ་འཁོར་བཞེང་
• 650 •



བར་བྱའོ་ཞེས་བློས་བཟུང་བ་སོགས་པ་བཟུང་བར་བྱས་ནས། སའི་དབུས་སུ་སྒྲུབ་
ཐབས་བསྒོམ་པ་མན་ཆད་ས་བསྲུང་ཞིང་བྱིན་གྱིས་བརླབ་པར་བྱ་བ་འདོད། ཨ་་
བྷ་ཡའི་ལུགས་ལ། དཀྱིལ་འཁོར་བརྒྱན་པ་སོགས་ཀྱི་སྟེང་དུ། སའི་དབུས་སུ་་་
སྒྲུབ་ཐབས་བསྒོམས་ཏེ་གསོལ་བ་གདབ་པ་དང་། དཀྱིལ་འཁོར་བཏེགས་ཏེ་་་་
ལངས་ནས་ང་རྒྱལ་བཟུང་སྟེ་བགེགས་ལ་བཀའ་སྒོ་བ། སྟངས་སྟབས་བྱ་བ་སོགས་
པ་བཟུང་བར་བཞེད་པའི་ལུགས་གཉིས་ལས། ཐམས་ཅད་མཁྱེན་པ་བུ་སྟོན་ཀུན་
སྙིང་གི་ལུགས་ལྟར་བཞེད་ལ། རྗེ་རིན་པོ་ཆེས་ནི་ཨ་བྷ་ཡའི་ལུགས་ལྟར་བཞེད་་་་
པས། ད་ལན་རང་ཉིད་ཀྱང་ལུགས་རྗེས་མ་ལྟར་བཞེད་པས། ས་བཟུང་བ་དང་
བསྲུང་ཞིང་བྱིན་གྱིས་བརླབ་པའི་སྐོར་རྣམས་ཚང་བར་དགོས་སོ། །རས་བྲིས་དང་།
བསམ་གཏན་དང་། ལུས་ཀྱི་དཀྱིལ་འཁོར་གསུམ་ལ་ནི། ས་བརྟག་པ་དང་།
བླང་བ་དང་། སྦྱང་བ་མི་དགོས་ཏེ། རས་བྲིས་ལ་ནི། རས་གཞི་ཉིད་བསྒྲིབས་་
པས་དེ་གསུམ་མི་དགོས་པ་གྲུབ་པའི་ཕྱིར་དང་། རས་བྲིས་ལ་བརྟེན་ནས་དབང་
བྱེད་པའི་དགྲ་གཅན་འཛིན་དཔལ་བཤེས་གཉེན་དང་། ངག་དབང་གྲགས་པ་
དང་རྟག་པའི་རྡོ་རྗེ་གསུམ་ཀས་ཟུར་ཙམ་ཡང་མ་བཤད་ཅིང་། གཞན་ཡང་རྒྱ་་་
གར་པཎ་གྲུབ་སུས་ཀྱང་མ་བཤད་པའི་ཕྱིར། ལུས་དཀྱིལ་ལ་ཡང་དེ་གསུམ་མི་་་་
དགོས་ཏེ། ལུས་གྲུབ་ཙམ་ནས་དཀྱིལ་འཁོར་བསྒོམ་གཞིར་རུང་ཞིང་གཞན་གྱིས་
འགོག་པ་སོགས་ཀྱི་ཉེས་དམིགས་མེད་པའི་ཕྱིར། བསམ་གཏན་གྱི་དཀྱིལ་འཁོར་
ལ་ཡང་དེ་གསུམ་མི་དགོས་ཏེ། བསམ་གཏན་གྱི་དཀྱིལ་འཁོར་ནི། དེར་ས་ལ་་་་་
ལོངས་སྤྱོད་མི་བྱེད་པས་གསུམ་པོ་དེ་དག་གི་དགག་བྱ་གང་ཡང་མེད་པའི་ཕྱིར།།
ལུས་དཀྱིལ་དང་། རས་བྲིས་དང་། བསམ་གཏན་གྱི་དཀྱིལ་འཁོར་གསུམ་ལ་ས་
བཟུང་བ་དང་བསྲུང་བའི་སྐབས་ཀྱི་དབུས་སུ་དཀྱིལ་འཁོར་བསྒོམ་པ། གཙོ་བོ་ལ་
ཕྱོགས་ཀྱི་སློབ་དཔོན་གྱིས་གསོལ་བ་གདབ་པ། ང་རྒྱལ་བཟུང་བ། བགེགས་ལ་་
•651 •



བཀའ་སྒོ་བ། ཕུར་བུས་གདབ་པ། སྟངས་སྟབས་བྱ་བ་སོགས་ཀྱིས་བསྲུང་བ་་་་
རྣམས་ཀྱི་ནང་ནས། གསོལ་བ་གདབ་པ། ང་རྒྱལ་བཟུང་བ། སྟངས་སྟབས་བྱ་
བ་རྣམས་ནི་མི་དགོས་ཏེ། རས་བྲིས་ལ་ནི་དཀྱིལ་འཁོར་བྲིས་ཟིན་ཙ་ན། བསམ་
གཏན་དང་ལུས་དཀྱིལ་གཉིས་ལ་བསྒྲུབ་གཞིའི་དཀྱིལ་འཁོར་དངོས་སུ་འབྲི་རྒྱུ་་་་
མེད་པའི་ཕྱིར། དེ་གསུམ་ལ་ང་རྒྱལ་བཟུང་ནས་རྐང་པ་རྡོ་རྗེར་བྱིན་གྱིས་་་་་
བརླབས་ནས། དཀྱིལ་འཁོར་འབྲི་བའི་གཞི་ལ་བསྐོར་བ་བྱས་ཏེ། རྡོ་རྗེར་བྱིན་་
གྱིས་རློབ་རྒྱུ་མེད་པའི་ཕྱིར་དང་། ཚད་ལྡན་སུས་ཀྱང་བྱེད་པའི་བཤད་པ་མ་་་་་
མཛད་པའི་ཕྱིར། ལྷག་མ་རྣམས་ནི་བྱེད་དགོས་ཏེ། ཕྲེང་བ་ལས། དཀྱིལ་་་་་་
འཁོར་གྱི་བདག་པོའི་གཟུགས་ཀྱིས་ས་བཟུང་བ་ལ་སོགས་པ་དང་། སྐུ་གཟུགས་་
ལ་སོགས་པའི་རབ་གནས་དང༌། སློབ་མར་དབང་བསྐུར་བ་དང་། གཤེགས་སུ་
གསོལ་བ་དང་། ཞི་བའི་སྦྱིན་བསྲེག་གི་མཐར་ཐུག་ཐམས་ཅད་ཡིད་ཀྱིས་བྱའོ། །
ཞེས་བསམ་གཏན་གྱི་དཀྱིལ་འཁོར་ལ་བཤད་པ་དེ། རས་བྲིས་ཀྱི་དཀྱིལ་འཁོར་་་་
ལའང་མཚུངས་པའི་ཕྱིར། ལུས་དཀྱིལ་ལ་ས་ཆོག་གི་སྐོར་རྣམས་མ་བྱས་ཀྱང་ཆོག་
པར་བོད་ཀྱི་བླ་མ་སྔ་མ་རྣམས་བཞེད་པས་མ་བྱས་ཀྱང་འགལ་བ་མེད་དེ། བླ་མ་་
སྔ་མ་རྣམས་དེ་ལྟར་བཞེད་ཅིང་རྒྱ་གཞུང་ཚད་ལྡན་གང་ནས་ཀྱང་མེད་པའི་ ཕྱིར་་
བཤད་པ་མ་བྱུང་བའི་ཕྱིར། དེས་ན་རས་བྲིས་དང་བསམ་གཏན་གྱི་དཀྱིལ་འཁོར་
གཉིས་ལ་བདག་བསྐྱེད་རྫོགས་པར་བསྒོམས། ལྷ་ཁྲོ་བོ་བསྒོམ་ན་དེའི་ང་རྒྱལ་གྱིས་
རང་རང་གི་གཞུང་ནས་འབྱུང་བ་བཞིན་བཀའ་བསྒོ་བ་བྱས། དེ་ནས་བགེགས་་་
འགུག་པ་དང་བགེགས་ལ་ཕུར་བུས་གདབ་པ། རྭ་གུར་བསྒོམ་པ་སོགས་བྱ་ཞིང་།
ལྷ་ཞི་བ་ཡིན་ན་ཁམས་གསུམ་རྣམ་རྒྱལ་སོགས་ཀྱི་ཁྲོ་བོར་ང་རྒྱལ་འཕོས་ནས་་་
བཀའ་བསྒོ་སོགས་བྱའོ། །སྟ་གོན་གྱི་ཆོ་ག་ལ་རས་བྲིས་ཀྱི་སློབ་དཔོན་གསུམ་ཀས་
ངག་དབང་གྲགས་པས་སྟ་གོན་མ་བཤད་ཀྱང་། སློབ་དཔོན་གཞན་གཉིས་ཀྱི་བུམ་



པ་སྟ་གོན་དང་། སློབ་མ་སྟ་གོན་བཤད་པས་དེ་གཉིས་ངེས་པར་བྱ་དགོས་ལ།
བསམ་གཏན་ལ་ཡང་འཕྲེང་བར་རྒྱན་བསྲེག་གི་མཐར་ཐུག་པ་ཐམས་ཅད་བྱེད་་་་
པར་བཤད་པས་གཉིས་ཀ་ལ་དེ་གཉིས་དགོས་ཏེ། བུམ་པ་སྟ་གོན་བྱས་པའི་་་་་
དགོས་པ་ནི། འོག་ནས་སློབ་མ་ལ་དབང་བསྐུར་བའི་ཕྱིར་དུ་བུམ་ཆུ་བསྒྲུབ་་་་་
དགོས་ལ། དེ་སྟ་གོན་གྱི་སྐབས་སུ་བྱེད་པ་ཡིན་པའི་ཕྱིར་དང༌། སློབ་མ་སྟ་གོན་
བྱེད་པ་ནི། སློབ་མ་དབང་བསྐུར་བའི་སྣོད་དུ་རུང་དུ་བསྒྲུབ་པའི་ཕྱིར། སྟ་གོན་
གཉིས་པོ་དེ་ངེས་པར་དགོས་སོ། དེ་གསུམ་ཀ་ལ་ལྷ་སྟ་གོན་ནི་མི་དགོས་ཏེ། ལྷ་
སྟ་གོན་གྱི་དགོས་པ་ནི། སང་ནང་པར་ལྷ་རང་རང་བྱོན་པའི་གནས་ངེས་པའི་་་་
ཕྱིར་དུ། དེ་རིང་གནས་དེར་སྤྱན་དྲངས་ནས་མཆོད་པ་འབུལ་བ་ཡིན་ལ། རས་
བྲིས་ལ་ནི་ལྷ་བྲིས་པས་གནས་ཀྱི་ངེས་པ་ཐོབ། བསམ་གཏན་གྱི་དཀྱིལ་འཁོར་ལ་
ནི་ད་དུང་བརྟེན་གྱི་དཀྱིལ་འཁོར་གྱི་གནས་ངེས་པ་མེད། ལུས་དཀྱིལ་ལ་ནི་ལུས་
ཀྱི་ཆ་དང་པོ་དེ་ལྷ་དང་པོ་དེར་བསྒོམ་པས་གནས་ངེས་ཟིན་པའི་ཕྱིར། རས་བྲིས་
ཀྱི་དཀྱིལ་འཁོར་དུ་དབང་བསྐུར་བ་ལ་ནི་རྒྱུད་ཀྱི་ཁུངས་ཀྱང་ཡོད་དེ། མངོན་་་་་
སྤྱོད་བླ་མར་མཚོན་ནམ་ཡང་ན་པིར་རྣམས་ཀྱིས། བྲིས་པ་རྣམས་ཀྱི་རྣམ་པར་སྤྲས།
ཞེས་པའི་པིར་རྣམས་ཀྱིས་འབྲི། ཞེས་པས་རས་བྲིས་ཀྱི་དཀྱིལ་འཁོར་བསྟན་པའི་
ཕྱིར་དང༌། ཨ་བྷ་ཡས་ཀྱང་། སྙེ་མ་བཅུ་གཉིས་པ་ལས། གཟུགས་ནི་ཐ་་་་་་
དཀར་བྲིས་པ་དང༌། །ཞེས་པས་རས་བྲིས་ཀྱི་དཀྱིལ་འཁོར་དུ་དབང་བསྐུར་བ་་་
བསྟན་པས། རས་བྲིས་ཀྱི་དཀྱིལ་འཁོར་དུ་དབང་བསྐུར་བའི་ཁུངས་ནི་ཤིན་ཏུ་་་
མང་ངོ༌། །ཁ་ཅིག་རས་བྲིས་ཀྱི་དཀྱིལ་འཁོར་དུ་དབང་བསྐུར་བ་ལ། རང་ཉིད་་
ཀྱིས་རས་བྲིས་ལ་ས་ཆོག་དང་སྟ་གོན་སོགས་བྱས་པ་ཞིག་དགོས་ཀྱི་གཞན་གྱིས་ཆུ་
མཚོན་སོགས་བསྒྲུབས་ནས་གྲུབ་ཟིན་པའི་བྲིས་ལ་དབང་བསྐུར་ལེན་དུ་མི་རུང་་་་
ཞེས་པ་དང་། ཁ་ཅིག་རས་བྲིས་ལ་བརྟེན་ནས་དབང་བསྐུར་བར་མི་རུང་ངོ༌། །
• /5,53 •



ཞེས་པའི་ལོག་རྟོགས་གིས་བློ་གྲོས་ཀྱི་མིག་བཀབ་པས། མཆོག་གི་དངོས་གྲུབ་ཀྱི་
སྒོ་འགག་ཅིང་། གཏི་མུག་གི་བེར་ཀ་ཕྱོགས་མེད་གཡོབ་པའི་དམུས་ལོང་བར་་་་་
གྱུར་ཏོ། །ཁ་ཅིག་རས་བྲིས་ལ་བརྟེན་ནས་དབང་བསྐུར་དུ་རུང་ངམ་མི་རུང་།
ཕལ་ཆེར་མི་རུང་ལས་ཆེ་སྙམ་པའི་དོན་མི་འགྱུར་གྱི་ཐེ་ཚོམ་གྱི་དྲ་བར་རྣམ་མ་ཆོད་
ཀྱི་ལུས་ཆུད་ཅིང་ཅི་བྱ་གཏོལ་མེད་པའི་མུ་ཅོར་སྨྲ་བར་གྱུར་ཏོ། །ཁ་ཅིག་རས་་་་
བྲིས་ལ་བརྟེན་པའི་དབང་བསྐུར་རུང་ངམ་མི་རུང་། ཕལ་ཆེར་རུང་ལས་ཆེ་སྙམ་
པའི་དོན་འགྱུར་གྱི་ཐེ་ཚོམ་གྱི་ཚ་བས་ཡིད་ཀུན་ཏུ་གདུངས་ཏེ། འདི་འདྲའི་ཚ་་་
གདུང་སེལ་བའི་ལོངས་སྤྱོད་ཀྱི་ཆུ་རྒྱུན་འབེབས་པའི་བཤེས་གཉེན་ཞིག་ག་ན་་་་་་
མཆིས་སྙམ་ནས། འདི་ཅི་ཞེས་པའི་ཆོ་ངེ་འདེབས་པར་གྱུར་ཏེ། དེ་དག་ལ་འདི་
འབྲི་བར་བྱ་སྟེ། རས་བྲིས་ལ་བརྟེན་ནས་རང་ཉིད་འཇུག་ཅིང་གཞན་ལ་དབང་་
བསྐུར་དུ་མི་རུང་བ་འདི་ཅི། རས་བྲིས་ཀྱི་རས་གཞི་དང་ཆུ་ཚོན་སོགས་རང་ཉིད་
ཀྱི་མ་བསྒྲུབ་པ་ལ་མི་རུང་ངོ་སྙམ་པའི། གོང་དུ་བཤད་པའི་ས་ཆོག་སོགས་རང་་་་
ཉིད་ནས་མ་བྱས་པས་མི་རུང་སྙམ་པའི། དེ་གཉིས་ཀ་རང་ཉིད་ཀྱིས་བྱེད་དགོས་
པ་ལ་མ་བྱས་པས་མི་རུང་ངོ་སྙམ་པ་གང་ཡིན། དང་པོ་ལྟར་ཟེར་ན། སློབ་་་་་
དཔོན་གྱིས་རྡུལ་ཚོན་སོགས་ཡོ་བྱད་བསྒྲུབ་པའི་རྡུལ་ཚོན་གྱི་དཀྱིལ་འཁོར་ཡང་།
སློབ་མས་དབང་ལེན་དུ་མི་རུང་བའམ། སློབ་མས་རྡུལ་ཚོན་སོགས་བསྒྲུབ་པ་ལ་་
སློབ་དཔོན་དང་། དེ་ལས་གཞན་པའི་གྲོགས་ཀྱིས་དབང་བསྐུར་ལེན་དུ་མི་རུང་
བར་འགྱུར་ལ། དེ་འདོད་ན། དཀྱིལ་འཁོར་ཡོ་བྱད་རྣམས་རྡོ་རྗེ་སློབ་མ་གཅིག་
གཉིས་རེས་བསྒྲུབས་ནས་དེ་ལ་བརྒྱ་ཕྲག་ལ་སོགས་པས་བདག་འཇུག་དང་དབང་
བསྐུར་ལེན་པ་མི་རུང་བར་འགྱུར་ལ། དེ་ལྟར་ན། ད་ལྟའི་དབང་དང་བདག་་་
འཇུག་ཕལ་མོ་ཆེས་གོ་མི་ཆོད་པར་འདོད་པའི་ལོག་ལྟ་ཁམ་པོ་ཆེ་ལ་ཉམས་ལེན་གྱི་
མཐིལ་རྡོ་གྱིས་ཤིག གཉིས་པ་ལྟར་ཡིན་ནོ་ཞེ་ན། དེ་ཡང་མི་འཐད་དེ། གོང་དུ་
• 65|•



བཤད་པའི་ས་ཆོག་རས་བྲིས་ལ་མི་དགོས་པར་བཤད་པ་དེ་ནི་གྲུབ་ཟིན་པའི་རས་
བྲིས་དང་བསྒྲུབ་པར་འགྱུར་བའི་རས་བྲིས་གཉིས་ཀའི་དབང་དུ་བྱས་པའི་ཕྱིར་ཏེ།
བགེགས་ལ་བསྒོ་བ་སོགས་ནི། སྔར་ཡོད་ཀྱི་བགེགས་བསལ་བ་དང༌། རྭ་གུར་་་་
སོགས་ནི་ཕྱིས་བགེགས་མི་འཇུག་པར་བྱ་བའི་ཕྱིར་ཡིན་ལ། དེ་གྲུབ་ཟིན་དང་་་་
བསྒྲུབ་འགྱུར་གཉིས་ལ་དགོས་པའི་ཕྱིར། གསུམ་པ་ལྟར་ན། དེ་ཡང་མི་འཐད་དེ།
བྱང་ཕྱོགས་ཤཾ་བྷ་ལ་ན། ཀ་ལ་པའི་གྲོང་གི་མ་ལ་ཡའི་སྐྱེད་ཚལ་དུ་རྒྱལ་པོ་ཟླ་བ་་་
བཟང་པོས། རྒྱུ་རིན་པོ་ཆེ་སྣ་ཚོགས་ལས་གྲུབ་པའི་དཔལ་དུས་ཀྱི་འཁོར་ལོའི་སྐུ་
གསུང་ཐུགས་ཡོངས་སུ་རྫོགས་པའི་དཀྱིལ་འཁོར་བཞེངས་པ་དེར། ཕྱིས་རིགས་་་
ལྡན་གྱི་རྒྱལ་པོ་ཕྱི་མ་རྣམས་ཀྱིས་དེར་རང་ཉིད་འཇུག་ཅིང་དབང་བླང་བ་དང༌།
དེར་སློབ་མ་བཅུག་ནས་དབང་བསྐུར་བ་སོགས་མི་རུང་བར་ཐལ་བའི་སྐྱོན་ཡོད་་་
པའི་ཕྱིར། དེ་ཡང་མི་རུང་ངོ་ཟེར་ན། ས་ལ་གནས་པའི་སེམས་དཔའ་ཆེན་པོ་དེ་
དག་སུན་འབྱིན་པའི་སྙིང་ཁམས་ལྷུར་ལོངས་ལ། ངན་འགྲོ་མི་ཟ་བའི་གཡང་དུ་
མཆོངས་ཤིག རས་བྲིས་ལ་བརྟེན་ནས་དབང་བསྐུར་གཏན་ནས་མི་རུང་ཞེས་ནི།
གོང་དུ་བཤད་པ་ལྟར་རྒྱུད་ཀུན་སྤྱོད་གྲུབ་ཆེན་དགྲ་གཅན་འཛིན་དཔལ། པཎ་་་
ཆེན་ངག་དབང་གྲགས་པ། རྟག་པའི་རྡོ་རྗེ། ཨ་བྷ་ཡ་ཀ་ར་རྣམས་ལ་གྱ་ཚོམ་དུ་
རྒོལ་བའི་སྤྱི་བརྟོལ་ལོ། །ཁ་ཅིག་རས་བྲིས་ཀྱི་དཀྱིལ་འཁོར་དུ་དབང་བསྐུར་་་་་་
སོགས་བྱེད་པ་ཡང་ཉེས་པ་ཆེ་སྟེ། རས་བྲིས་ཀྱི་དཀྱིལ་འཁོར་ལ་བསྒྲུབ་པའི་ཚེ།
སྔར་རས་བྲིས་ལ་བཅུག་པའི་ཡེ་ཤེས་པ་ཡར་བཏེག་པའམ། གཤེགས་གསོལ་བྱས་
ན་སྔར་རབ་གནས་ཀྱི་སྐབས་སུ་བརྟན་བཞུགས་བྱས་པ་དང་འགལ། འདེགས་པ་
སོགས་མ་བྱས་ན་བསངས་སྦྱངས་བྱས་པས་ལྷ་གསད་པའི་ཉེས་པར་འགྱུར་བའི་་་
ཕྱིར། ཞེས་ཟེར་བ་འདིའི་ནི་མི་འཐད་དོ། །འདི་ཡང་ཆོས་རྗེ་བུས་མཛད་ཟེར་་་
བའི་བསྒྲུབ་མཆོད་སྦྲེལ་ནས་བྱེད་པའི་ལྷན་ཐབས་ཡིག་ཆུང་ན་དེ་རིང་དཀྱིལ་་་་་
• 655 •



འཁོར་བསྒྲུབ་པའི་ཚེ། ཁ་སང་གི་རྡུལ་ཚོན་གྱི་ལྷ་ནམ་མཁར་བཏེགས་ནས།
དཀྱིལ་འཁོར་བསངས་སྦྱངས་བྱེད་པ་ཞིག་བཤད་པ་དང་། སློབ་དཔོན་ཀུན་སྙིང་
གིས་རྣལ་འབྱོར་བདག་རྫོགས་བསྒོམས་ཟིན་ནས་སྣོད་བཅུད་སྟོང་པར་སྦྱོང་བའི་་
སྔོན་དུ་རྣལ་འབྱོར་ཆེན་པོའི་ལྷ་ནམ་མཁར་འཇོག་པ་གཅིག་བཤད་པས་འཁྲུལ་་་་
གཞི་བྱས་པར་འདུག་ལ། སྒྲུབ་མཆོད་སྦྲེལ་མའི་ལྷན་ཐབས་ནི། བུ་སྟོན་ཐམས་་
ཅད་མཁྱེན་པས་མཛད་པ་མིན་གྱི། ཡོ་ག་བ་དབང་རྣོན་གྱིས་མཛད་ཟེར་བ་ལྟར་
ཡིན་པས་ཚད་མར་བྱེད་མ་དགོས། ཀུན་སྙིང་གི་དེ་ནི་རྣལ་འབྱོར་བདག་རྫོགས་་་
ཀྱི་སྐབས་སུ། རང་དོན་དུ་འཚང་རྒྱ་ཚུལ་དང་མཐུན་པར་བསྒོམ་ནས། དང་པོ་
སྦྱར་བའི་སྐབས་སུ་གཞན་དོན་དུ་འཚང་རྒྱ་ཚུལ་དང་མཐུན་པར་བསྒོམ་པ་ཡིན་་་
པས་རང་དོན་དུ་སངས་རྒྱས་པའི་རྣལ་འབྱོར་ཆེན་པོའི་ལྷ་དེས་གཞན་དོན་དུ་་་་
འཚང་རྒྱ་ཚུལ་བསྟན་པའི་ཕྱིར་དུ། ད་ལྟ་ནམ་མཁར་བཞག་ནས། དེ་རྗེས་་་་་
གཞལ་ཡས་ཁང་བསྒྲུབ་ཟིན་པའི་ཚེ། དབུས་ཀྱི་གདན་གྱི་སྟེང་དུ་རྣལ་འབྱོར་ཆེན་
པོའི་ལྷ་འབེབས་པ་ཡིན་གྱི། ཨ་ཀཱ་རོའི་སྔགས་ཀྱི་སྟོང་པར་སྦྱོང་མི་ནུས་པའི་དོན་
གྱིས་ནམ་མཁར་འཇོག་པ་ནི་མིན་ཏེ། དེ་ཡིན་ན་རྣལ་འབྱོར་ཆེན་པོ་ནམ་མཁའི་
མཐོ་དམའ་ཇི་ཙམ་དུ་འཇོག ཇི་ཙམ་མན་ཆད་སྟོང་པར་སྦྱོང་། སྦྱོང་ཚུལ་ཇི་་་་
ལྟར་བྱེད། ཅེས་དྲིས་ན་དེའི་ཚད་གཟུང་ཡང་མི་རྙེད་པའི་ཕྱིར། དེས་ན་འདིའི་
གནད་རྟོགས་པ་ལ་ཡོ་གའི་ལམ་གྱི་གནད་ཇི་ལྟ་བ་བཞིན་ཤེས་པ་གཅིག་དགོས་ཏེ་
ཤིན་ཏུ་དཀོན་པའི་དུས་སོ། །ཇི་ལྟ་བ་བཞིན་ཤེས་པར་འདོད་ན་ཁོ་བོས་བྱས་པའི་
ཡོ་གའི་ལམ་འཁྲིད་སུ་བལྟ་བར་བྱའོ། །ད་ལྟ་སྙིགས་མའི་དུས་འདི་ན། །ཡོ་ག་་་་
ཆོས་ཀྱི་བང་མཛོད་ལ། །འདོད་དགུར་སྤྱོད་པའི་མཐུ་ལྡན་པས། །གངས་ཅན་་་་་
ལྗོངས་ན་ཁོ་བོ་ཙམ། །རས་བྲིས་ཀྱི་དཀྱིལ་འཁར་བསྒྲུབ་པའི་ཚེ་སྔར་གྱི་ལྷ་་་་
འདེགས་པ་སོགས་པ་མི་འཐད་དོ། །སྔར་རབ་གནས་ཀྱི་དུས་ས་ཆུ་མེ་རླུང་གི་་་་



གནོད་པ་མ་བྱུང་བ་བརྟན་པར་བཞུགས། ཞེས་པས་རབ་གནས་དང་འགལ། ཆུ་
དབང་བསྐུར་བའི་ཚེ་སློབ་མ་མི་བསྐྱོད་པར་བསྐྱེད་ནས། ཅོད་པན་གྱི་དབང་་་་
བསྐུར་བའི་ཚེ་རིན་འབྱུང་དུ་བསྐྱེད་པ་ན། སྔར་གྱི་མི་བསྐྱོད་པ་གཤེགས་གསོལ་་
བྱེད་དགོས་པ་སོགས་ཉེས་པ་དུ་མ་ཡོད་པའི་ཕྱིར། ཡང་འདེགས་པ་སོགས་མ་་་་
བྱས་ན་ལྷ་གསད་པའི་ཉེས་པར་འགྱུར་ཟེར་བ་ནི་ཤིན་ཏུ་ཡང་མི་རིགས་ཏེ། །སཱ་་
བྷཱ་ཝའི་སྔགས་བརྗོད་པ་ན། སྣོད་བཅུད་མེད་པར་མི་འགྲོ་བ་བླུན་པོ་གནག་རྫི་་་
ཡན་ལ་མངོན་སུམ་གྱིས་གྲུབ་པའི་ཕྱིར། འོ་ན་སྭ་བྷཱ་ཝའི་སྔགས་ཀྱིས་མ་དག་པའི་
སྣོད་བཅུད་སྦྱོང་ཚུལ་ཇི་ལྟར་ཡིན་ཟེར་ན། །སཱ་བྷཱ་ཝས་སྟོང་པར་སྦྱང་བའི་ཚེ་ན།
སྔར་ཡོད་ཕྱིས་མེད་པར་སྟོང་བ་མིན་པའི་ཕྱིར། གལ་ཏེ་དེ་ཡིན་ན་སྭ་བྷཱ་ཝའི་་་་་
སྔགས་དེ་སྣོད་བཅུད་འཇིག་རྒྱུར་འགྱུར་ལ། དེ་ཡང་འདོད་མི་ནུས་ཏེ། སྭཱ་བྷཱ་་་
ཝའི་སྔགས་ཀྱི་མ་དག་པའི་སྣོད་བཅུད་འོད་གསལ་དུ་འཇུག་པ་ཡིན་ཞིང༌། དེའི་
དོན་ཡང་མ་དག་པའི་སྣོད་བཅུད་མི་སྣང་བར་བྱས་པ་ཡིན་ལ། དེའི་དོན་ཡང་་་་
སྟོང་ཉིད་བློ་ཡུལ་དུ་གསལ་བཏབ་པས། མ་དག་པའི་སྣང་ཞེན་བློ་ཡུལ་དུ་་་་་
འགགས་འགྲོ་བ་ལ་བྱེད་པ་ཡིན་ཏེ། དཔེར་ན་རས་སྔོན་པོ་བལྟ་ཞིང་ཡོད་པ་ལས།
རས་དཀར་པོ་ལ་བལྟས་པའི་ཚེ་སྔོན་པོ་མ་མཐོང་བ་ཡང་སྔོན་པོ་མི་སྣང་བ་ཙམ་་་
ཡིན་གྱི། སྔོན་པོ་མེད་པར་སོང་བ་མིན་པ་བཞིན་ནོ། །དེས་ན་འདིར་སྭཱ་བྷཱ་ཝའི་
སྔགས་དོན་ལ། སྟོང་ཉིད་བསྒོམ་ཚུལ་ལོག་པའི་འདོད་ཚུལ་དུ་མ་ཞིག་འདུག་པ་
ནི་ཚིག་མང་དུ་དོགས་པས་མ་བྲིས་སོ། །དཀྱིལ་འཁོར་བསྒྲུབ་པའི་སྐབས་སུ་རས་
བྲིས་ཀྱི་དཀྱིལ་འཁོར་ལ་ཡང་རྡུལ་ཚོན་གྱི་དཀྱིལ་འཁོར་ཇི་ལྟ་བ་བཞིན་དུ་རང་་་་
རང་གི་སྒྲུབ་ཐབས་དང་དཀྱིལ་འཁོར་ཆོག་ནས་བཤད་པ་བཞིན་བྱས་པས་ཆོག་ལ།
མདུན་བསྐྱེད་བསྒྲུབ་པ་ལ་ཡང་སྤྱིར་ཚུལ་གཉིས་ཡོད་དེ། བདག་མདུན་ཐ་དད་དུ་
བསྒྲུབ་པའི་ཚུལ་དང་། ཐ་མི་དད་དུ་བསྒྲུབ་པའི་ཚུལ་གཉིས། དང་པོ་རྒྱུད་སྡེ་་་
• 657 •



འོག་མ་གསུམ་ལ་ནི། ཕལ་ཆེར་བདག་མདུན་ཐ་དད་དུ་བསྒྲུབ་པ་མང་ལ། བླ་་་
མེད་ལ་ནི་གྲུབ་ཆེན་ས་ར་ཧ་དང༌། དྷ་རི་ཀ་པ་སོགས་ཀྱིས་བདག་འདུན་ཐ་དད་
དུ་བསྒྲུབ་པ་མཛད་པས་བདེ་མཆོག་སོགས་མ་རྒྱུད་ཕལ་ཆེ་བ་ནི་བདག་མདུན་ཐ་་
དད་དུ་བསྒྲུབ་པ་ཤས་ཆེ་བས། དེའི་དོན་ཡང་བདག་བསྐྱེད་རྫོགས་པར་བསྒོམས་
ནས་དཀྱིལ་འཁོར་ཡོངས་རྫོགས་འོད་གསལ་དུ་བཅུག་སྟེ་དེ་ལས་ལོགས་ཤིན་ཏུ་་་
མདུན་བསྐྱེད་བསྒྲུབ་ནས་བདག་ཉིད་དཀྱིལ་འཁོར་དེར་འཇུག་ཅིང་དབང་ལེན་པ་
དང་། གཞན་དབང་བསྐུར་བའི་ཚེ། རང་ཉིད་དཀྱིལ་འཁོར་གྱི་དབུས་ཀྱི་གཙོ་
བོ་དང་ཐ་མི་དད་དུ་བསྒོམས་ནས་དབང་བསྐུར་བའི་བྱེད་པ་གཅིག་དང༌། ཡང་
བདག་བསྐྱེད་ཀྱི་དཀྱིལ་འཁོར་རྫོགས་པར་བསྒོམས་ནས་ཉེར་བསྡུ་སོགས་མ་བྱས་
པར་དེ་ལས་ལོགས་ཤིག་ཏུ་མདུན་བསྐྱེད་ཀྱི་དཀྱིལ་འཁོར་བསྒྲུབས་ཏེ། དབང་་་་
བསྐུར་བའི་ཚེ་མདུན་བསྐྱེད་ཀྱི་དཀྱིལ་འཁོར་གྱི་དབུས་སུ་བཞུགས་ཏེ། འཁོར་ལོ་
བསྒྱུར་བའི་གཙོ་བོ་དང་ཐ་མི་དད་དུ་བྱས་ནས་དབང་བསྐུར་བ་ཡིན་ལ། ཡོ་ག་་་
མན་ཆད་ལ་ནི་ཚུལ་འདི་བསྔགས་སོ། །
བདག་མདུན་ཐ་མི་དད་དུ་བསྒྲུབས་པ་ཡང་ཚུལ་གཉིས་ཡོད་དེ། འདུས་པ་
འཕགས་ལུགས་ལ། འཕགས་པ་ཡབ་སྲས་ཀྱིས་བཤད་པ་ནི། བདག་བསྐྱེད་་་་་
རྫོགས་པར་བསྒོམས་ནས་གཙོ་བོ་ཡབ་ཡུམ་མ་གཏོགས་འཁོར་གྱི་ལྷ་རྣམས་གཙོ་བོ་
ཡབ་ཡུམ་གྱི་ལུས་ལ་བསྡུས། གཙོ་བོ་ཡབ་ཡུམ་འོད་གསལ་དུ་མ་བསྡུས་པར་་་་་
མདུན་བསྐྱེད་ཀྱི་གཞལ་ཡས་ཁང་བསྐྱེད་ཚར་བ་དང༌། རང་ཉིད་བདག་བསྐྱེད་ཀྱི་
གཙོ་བོ་ཡབ་ཡུམ་གྱི་ང་རྒྱལ་ལ་གནས་པ་དེ། མདུན་བསྐྱེད་ཀྱི་གཞལ་ཡས་ཁང་གི་
དབུས་ཕྱིན་ཏེ་གསལ་བཏབ། དེ་ནས་འཁོར་གྱི་ལྷ་བསྐྱེད་པ་སོགས་བྱེད་པ་གཅིག་
དང་། གྲུབ་ཆེན་དཔལ་འཛིན་གྱིས་གཤིན་རྗེ་གཤེད་ལྷ་བཅུ་གསུམ་མ་ལ་བཤད་་
པ་ནི། ཚོགས་ཞིང་སྤྱན་དྲངས་མཆོད་པ་སོགས་ཟིན་པའི་རྗེས་སུ་བདག་བསྐྱེད་་་
• 658 •



ལོག་པ་མི་བསྒོམ་པར། རྡུལ་ཚོན་གྱི་དཀྱིལ་འཁོར་བསངས་སྦྱངས་བྱས། གཞལ་
ཡས་ཁང་བསྐྱེད་དེ། དེའི་དབུས་སུ་རང་ཉིད་གཤིན་རྗེ་གཤེད་ཡབ་ཡུམ་དུ་བསྐྱེད།
དེའི་མངལ་དུ་རྟེན་དང་བརྟེན་པའི་དཀྱིལ་འཁོར་ཡོངས་རྫོགས་བསྐྱེད། མངལ་་
ནས་ལྷ་རྣམས་བྱུང་སྟེ། རྡུལ་ཚོན་གྱི་དཀྱིལ་འཁོར་གྱི་མཚན་མའི་གནས་རྣམས་སུ་
བཀོད་ནས་མཚན་མ་དབྱེར་མེད་དུ་མོས་པར་བྱེད་པ་སོགས་བཤད་ལ། རྗེ་རིན་་་
པོ་ཆེ་ནས་ཀྱང་བཅུ་གསུམ་མ་གསུམ་གྱི་ཐུན་མོང་པའི་དཀྱིལ་ཆོག་ལ་ཡང་ཚུལ་་་་
འདི་ཁོ་ན་གསུངས་ཀྱི། གཞན་གདམ་ཁ་སོགས་མ་མཛད་ལ། ལུགས་འདི་ལ་གོ་
བ་ཅུང་ཟད་ཆགས་པ་གཅིག་གིས། གསང་བ་འདུས་པ་སོགས་ལྷན་ཅིག་བསྒྲུབ་་་
མཆོད་བྱེད་པའི་ཚེ། འདི་ཚིག་གི་ཟོར་ཡང་བས་མི་སྨྲ་བའི་བརྟུལ་ཞུགས་བཟུང་་
སྟེ་ཁ་རོག་སྡོད་པར་ནི་མ་ནུས། བཟླས་པས་ལྷ་མཉེས་པར་བྱེད་པ་ནི་མ་སྤོབས།
ཆོ་གའི་རྗེས་བྱས་ཏེ་འགྱེས་པར་ཡང་མ་འོས་པས་དུས་འགྲིག་པར་བྱ་དགོས་པས་་་
སྙམ་ནས། འདུས་པའི་ལུགས་བཞིན་དུ་བདག་མདུན་སྒྲུབ་ལུགས་བྱེད་དགོས་་་་་
ཟེར་བ་འདུག་སྟེ་ཉེས་པ་ཆེར་མེད་མོད། གྲུབ་ཆེན་དང་རྗེའི་དགོངས་པ་ནི་མིན་
ནོ། །ཡང་ཆོས་ཀྱི་ཡིན་ལུགས་སྨྲ་བའི་བློ་གྲོས་ཀྱི་མིག་ནི་ཟུམ། ཟབ་དོན་དང་་་་
གདམས་ངག་ལེན་པའི་རྣམ་དཔྱོད་ཀྱི་ལག་པ་ནི་ཆད། ཐོས་བསམ་བསྒོམ་གསུམ་
གྱི་ཁུར་ཁྱེར་བའི་ལྷག་བསམ་གྱི་དཔུང་བ་ནི་ཞ། དཀར་པོའི་ལས་ལ་སྤྲོ་བའི་ལང་
ཚོས་བརྒྱན་པའི་བརྩོན་འགྲུས་ཀྱི་རྟ་ཕོ་ནི་ལེ་ལོའི་ཐང་དཀྱིལ་དུ་འགྱེལ། ཆོས་ཀྱི་
དཀའ་སྤྱད་བཟོད་པའི་ཕུབ་ཆུང་ནི་མཐུན་འཇུག་དང་རྣམ་གཡེང་གི་མཚོན་གྱིས་
ཕུག ཐེ་ཚོམ་དང་ལོག་ལྟའི་དྲ་བ་གཅོད་པའི་རྣམ་དཔྱོད་ཀྱི་རལ་གྲི་ནི་གཏི་མུག་
གི་ཐང་ལ་ལྷུང་། ཁྲམ་ཟོག་དང་གཡོ་རྒྱུས་བསྡུས་པའི་འཁོར་ཚོགས་བློ་གྲོས་ཀྱི་་
མིག་དང་ལྡན་པ་དག་ནི་མྱ་ངན་གྱི་ཐང་ལ། ཨེ་མ་འདི་འདྲའི་བཤེས་གཉེན་གྱིས་
བདག་ཅག་བསླུས་སོ། ཞེས་ཆོ་ངེ་འདེབས་སུ་འཇུག བློ་མིག་དང་བྲལ་བ་དག་ནི།
• 659 •



བག་མེད་ཀྱི་ཐང་ལ་ཚང་རག་བྱས་ཏེ། མཁས་པའི་དབང་པོ་དག་ལ་ཨེ་མ་མུ་ཅོར་
གྱི་ཚིག་གིས་རྒོལ་དུ་འཇུག་ཅིང༌། ཨུ་ཚུགས་ཀྱི་ལུས་ལ་ཕོ་ཚོད་ཀྱི་ལང་ཚོས་བརྒྱན་
ཏེ། ངན་སྐྱུགས་ཀྱི་བུམ་པ་མ་ལུས་པ་ཡ་རབས་མཁས་པའི་དྲུང་དུ་བླུགས་པས།
ཡ་རབས་དག་ཐུགས་འབྱུང་གཞི་ངོ་མཚར་འཇུག་པའི་བླུན་པོ་ཅི་བརྟོལ་ཅན་དག
བཅུ་གསུམ་མའི་དཀྱིལ་འཁོར་བསྒྲུབ་པའི་ཚེ། བདག་བསྐྱེད་རྫོགས་པར་བསྒོམ།
གཙོ་བོ་ཡབ་ཡུམ་མཐར་ཐུག་པ་ཐམས་ཅད་འོད་གསལ་དུ་བཅུག་ནས། སྟོང་བའི་
ངང་ལས་གཙོ་བོ་ཡབ་ཡུམ་གྱི་སྐུར་ལངས་ཏེ། དེ་ལས་ལོགས་ཤིག་ཏུ་མདུན་་་་་
བསྐྱེད་བསྒྲུབ་པར་བྱེད་པ་ནི། བདག་མདུན་ཐ་དད་ཀྱི་ཆོ་ག་ཡིན་པས། སྤྱིར་་་
བདག་མདུན་ཐ་དད་ཐ་མི་དད་ཀྱི་ཤན་མ་ཕྱེད། ཐ་མི་དད་ལ་ཡང་བདག་མདུན་
བསྲེ་བའི་མཚམས་མ་ཕྱེད་པའི་ནོར་ས་ཆེན་པོ་ཡིན་པས། ལུགས་འདི་ལ་འདི་་་་
བས་ཐན་སྐྱེལ་ཆེ་བ་མེད་པས་རྩྭ་ལྟར་རྒྱང་རིང་དུ་བོར་བར་བྱ་བ་ཡིན་མོད། ད་་་
ལྟ་ཕལ་མོ་ཆེ་ན་ཅི་ཡང་མི་ཤེས་པའི་དམག་གིས་བ ཏུགས་པ་དག་ལ་ཆོག་དཔོན་རེ་
བསྐོས་ནས་འདི་ཁོ་ན་ཉམས་ལེན་བྱེད་པར་སྣང་ངོ༌། །འདི་ལ་བརྗོད་པར་བྱ་བ་་
ཤིན་ཏུ་མང་སྟེ་རེ་ཞིག་བཞག་གོ །བསམ་གཏན་གྱི་དཀྱིལ་འཁོར་དུ་དབང་བསྐུར་
བ་ནི། དཔོན་སློབ་གཉིས་ཀ་དམིགས་པ་གསལ་ཞིང་བརྟན་པ་གཅིག་གིས་དབང་
དུ་བྱས་ཀྱི། གང་ཡང་རུང་བས་ནི་བྱར་མི་རུང་ངོ༌། །ལྷག་མ་རྣམས་ནི་རང་རང་
གི་དཀྱིལ་མཆོག་ཇི་ལྟ་བ་བཞིན་དུ་བྱས་པས་ཆོག་པས་རྒྱས་པར་མ་སྤྲོས་པར་་་་་
སྐབས་དོན་མདོར་བསྡུས་པ་ཙམ་ཞིག་སྨྲས་སོ། །དབང་བསྐུར་བྱེད་པ་ཤིན་ཏུ་་་་
མང་། །ཇི་བཞིན་ཤེས་པ་ཤིན་ཏུ་ཉུང༌། །དེ་དག་ཀུན་ལ་གདམས་ངག་འདིས། །
ཕན་པར་གྱུར་ན་ཅི་མ་རུང་། །འདིར་བཤད་དགེ་བས་འགྲོ་བ་ཀུན། །ལོག་པའི་
ལམ་ངན་རབ་སྤངས་ཏེ། །ཡང་དག་ལམ་གྱི་གཞི་ཟིན་ནས། །སྐུ་གསུམ་གོ་འཕང་
བགྲོད་པར་ཤོག །ཅེས་པ་འདི་ནི་ཐུབ་པའི་བརྟུལ་ཞུགས་དྲི་མ་མེད་པ་ལ་གནས་
• 660 •



ཤིང་། སྡོམ་པ་གསུམ་གྱི་རྒྱུད་ལེགས་པར་སྨིན་པའི་གནས་བརྟན་འདུལ་བ་འཛིན་
པའི་ཆོས་བཟང་པས། རས་བྲིས་ཀྱི་དཀྱིལ་འཁོར་དུ་དབང་བསྐུར་བའི་རྣམ་་་་་
གཞག་གོ་བདེ་བ་ཞིག་བགྱིས་གསུངས་པ་ལ་བརྟེན་ནས། མདོར་བསྡུས་པ་ཙམ་་་
ཞིག་མང་དུ་ཐོས་པའི་རྒྱལ་ཁམས་པ་བཟང་པོ་བཀྲ་ཤིས་ཀྱིས་སྦྱར་བའི་རབ་བྱེད་
དོན་གསུམ་པའོ། །ཡི་གེ་པ་ནི་ས་སྐྱ་པ་བསོད་དར་གྱིས་བགྱིས་སོ། །བཀྲིས་དགེའོ།།
，66
。



ཟུར་བཀོད།
༄༅། །ཆོས་སྡེ་ཆེན་པོ་དཔལ་བཀྲ་ཤིས་ལྷུན་པོའི་ཁྲི་ཐོག་
གཉིས་པ་པཎ་ཆེན་བཟང་པོ་བཀྲ་ཤིས་ཀྱི་སྐུའི་ཕྲེང་
བ་འཛིན་པ་རིམ་བྱོན་གྱི་མཛད་
རྣམ་མདོར་བསྡུས།
ཨོཾ་བདེ་ལེགས་སུ་གྱུར་ཅིག
རྒྱལ་ཀུན་འཕྲིན་ལས་སྟོན་ཟླ་གཞོན་ནུའི་གར།།
འཆི་མེད་བདུད་རྩིའི་འཁྲི་ཤིང་མངོན་དགའི་དཔྱིད།།
འགྲོ་སྒྲོལ་མྱུར་སྐྱོབ་ཨཱརྱ་ཏ་རེ་མ། །
ཡིད་བཞིན་འཁོར་ལོས་ཚེ་ཡི་མཆོག་སྦྱིན་མཛོད། །
བློ་མཆོག་བཟང་པོའི་དཔལ་གྱུར་བཀྲ་ཤིས་པ། །
ཐུབ་ཆེན་བསྟན་པའི་འཕྲིན་ལས་ཡར་ངོའི་ཟླ།།
འཕེལ་བྱེད་འགྲོ་བློར་འཚམས་པའི་མཛད་པ་ཅན། །
དཔལ་ལྡན་བླ་མའི་ཞབས་ལ་གསོལ་བ་འདེབས། །
ཞེས་ཡོངས་འཛིན་རིན་པོ་ཆེ་ནས་གསུངས་པའི་སྨོན་ཚིག་བཀྲ་ཤིས་འབུམ་གྱི་བདུད་རྩིའི་མཆོད་པས་
མདུན་བསུས་ཏེ་འདིར་བརྗོད་པར་བྱ་བ་ནི་ཞྭ་སེར་བསྟན་པའི་གཙུག་ལག་གི་ཀ་བ་ཆེན་པོའི་གྲས་སུ་གཏོགས་
པའི་གཙང་བཀྲ་ཤིས་ལྷུན་པོའི་ཁྲི་ཐོག་གཉིས་པ་པཎ་ཆེན་བཟང་པོ་བཀྲ་ཤིས་ཀྱི་སྤྲུལ་པའི་སྐུའི་ཕྲེང་བ་འཛིན་
པ་རིམ་བྱོན་གྱི་འཁྲུངས་རབས་དང་མཛད་རྣམ་ཧ་ཅང་མདོར་བསྡུས་པ་ཙམ་ཞིག་སྟེ། །
དེ་ཡང་གྲུབ་དབང་གངས་ཅན་བླ་མའི་གསོལ་འདེབས་གཞོན་ནུའི་ངལ་ ང་གསོ་བའི་དྲུག་འགྱུར་
ངག་གི་རོལ་མཚོ་ལས།
མགོན་ཁྱོད་བསྐལ་བ་དུ་མའི་སྔ་རོལ་ནས།།
དཀར་ཕྱོགས་ཆོས་ཀྱི་ཟབ་དོན་ལ་བརྩོན་པས།།
སྟོན་པ་འཇིག་རྟེན་བྱོན་པའི་དུས་བཟང་པོར།།
བདེན་བཞིའི་ཆོས་ཀྱི་ཐར་བའི་ས་བོན་ཐོབ།།
འཛམ་གླིང་ཤར་ཕྱོགས་འཕགས་ཡུལ་དགའ་ཚལ་གྱི།།
ཐེག་གསུམ་གསེར་གྱི་རྫིང་བུ་རང་འཁྱིལ་དུ།།
དྷཱ་རི་ཀ་གཙོའི་གྲུབ་ཆེན་བརྒྱད་ཅུའི་ཚོགས།།
འཁྲུངས་པས་ཁྱེད་སྐུ་ཕྲེང་རིམ་པདྨ་བཞད།།
，662 •



བྱང་ཕྱོགས་ཁ་བ་ཅན་གྱི་ཞིང་ཁམས་སུ།།
སེམས་ཅན་ཐར་ལམ་འདྲེན་པའི་དོན་སྤེལ་ཕྱིར།།
ཁྲོ་ཕུ་གསེར་ལྡན་དགའ་མའི་ལྟོ་བ་རུ།།
ལོ་ཙཱ་བྱམས་པའི་དཔལ་གྱི་མེ་ཏོག་འཁྲུངས།།
རྒྱལ་བ་དགེ་འདུན་གྲུབ་པའི་སྙིང་གི་སྲས།།
པཎ་ཆེན་བཟང་པོ་བཀྲ་ཤིས་དཔའ་བོའི་གཉེན།།
གངས་ཅན་ཆོས་འཕེལ་གསང་སྔགས་གླིང་བསྐྲུན་ནས།།
ཞྭ་སེར་བསྟན་པའི་ཉི་ཟླ་དགུང་ལ་ཤར།།
མཆོག་སྐུ་ཕྲེང་རིམ་ཆུ་བོའི་འབབ་རྒྱུན་ལས།།
དཀའ་ཆེན་ས་པཎ་ཆོས་ཀྱི་རླབས་འཕྱུར་ནས།།
རྒྱལ་བསྟན་གསེར་གྱི་གྲུ་གཟིངས་མཐུ་བོ་ཅན།།
གླིང་བཞིའི་མཚོ་ལ་འཇུག་པའི་རྟེན་འབྲེལ་འཛོམས།།
ཞེས་བསྟན་པ་བཞིན་རྗེ་འདིའི་འཁྲུངས་རབས་ཀྱི་དབང་དུ་བྱས་ན། སྔོན་རྒྱ་གར་འཕགས་པའི་
ཡུལ་དུ་ནི་མཧཱ་སིདྡྷཱ་གྲུབ་ཆེན་དྷཱ་རི་ཀ་པ་སོགས་ཀྱི་སྐུའི་སྐྱེ་བ་བཞེས་པ་དང་། བོད་གངས་ཅན་གྱི་ལྗོངས་སུ་
ནི་གནུབས་སམ་ཁྲོ་ཕུ་ལོ་ཙཱ་བ་བྱམས་པའི་དཔལ་སྟེ་ཚུལ་ཁྲིམས་ཤེས་རབ་ཀྱང་ཞུ། རྗེ་འདི་ཉིད་ནི་རིན་པོ་་
ཆེ་རྒྱལ་ཚ་དང་ཀུན་ལྡན་རས་པ་སྐུ་མཆེད་ཀྱི་དབོན་པོ་ཡིན་ཞིང་། རབ་བྱུང་གསུམ་པའི་ཆུ་སྦྲུལ་སྤྱི་ལོ་་་་་
༡༡༧༣ ལོར་ཡབ་ཇོ་ཕན་དང་ཡུམ་བསྲེགས་མོ་གསལ་བྱེད་གཉིས་ཀྱི་སྲས་སུ་སྐུ་བལྟམས། དགུང་ལོ་དྲུག་་་་
པའི་ཐོག་ནས་འབྲི་ཀློག་བསླབ་པའི་མགོ་བརྩམས། དགུང་ལོ་བཅུ་པའི་ཐོག་རིན་པོ་ཆེ་རྒྱལ་ཚ་དང་ཀུན་་་་་
ལྡན་རས་པ་གཉིས་ཀྱིས་མཁན་པོ་མཛད་ནས་དགེ་ཚུལ་གྱི་སྡོམ་པ་བཞེས་ཤིང་མཚན་ལ་ཚུལ་ཁྲིམས་ཤེས་རབ་
ཏུ་བཏགས། དགུང་ལོ་བཅུ་དྲུག་གི་བར་དུ་སློབ་དཔོན་གཙང་དཀར་པའི་མདུན་ནས་སློབ་གཉེར་མཛད།
ཆོས་འཁོར་བྱུང་བ་རྣམས་སུ་རྩོད་པས་ཀྱང་གཞན་ཕམ་པར་མཛད། དགུང་ལོ་བཅུ་དགུ་པར་ཞང་དགེ་བ་་་
ལས་ལོ་ཙཱ་བསླབས་པས་ཕུལ་དུ་བྱུང་བར་མཁྱེན། ལོ་དེ་རང་ལ་རིན་པོ་ཆེ་རྒྱལ་ཚས་མཁན་པོ་དང་སློབ་་་་་
དཔོན་གཙང་དཀར་གྱིས་ལས་སློབ། ཀུན་ལྡན་རས་པས་གསང་སྟོན་མཛད་ནས་བསྙེན་པར་རྫོགས།
དགུང་ལོ་ཉེར་བཞི་པར་བལ་ཡུལ་དུ་བྱོན། པཎྜི་ཏ་བུདྡྷ་ཤྲཱི་ལས་མདོ་སྔགས་ཀྱི་གདམས་པ་མང་དུ་གསན།
རབ་བྱུང་གསུམ་པའི་ས་རྟ་སྟེ་སྤྱི་ལོ་༡༡༩༨ ལོར་བོད་དུ་གྲུབ་ཆེན་མི་ཏྲ་ཛོ་ཀི་སྤྱན་དྲངས་ཏེ་བདེ་ཆེན་རལ་་་་
གཅིག་སྐོར་དང་། སེམས་ཉིད་ངལ་གསོའི་སྐོར་ལ་སོགས་པ་ཐོག་མར་བསྒྱུར། དེ་ནས་པཎྜི་ཏ་བུདྡྷ་ཤྲཱི་སྤྱན་
དྲངས་ཏེ་མངོན་རྟོགས་རྒྱན་གྱི་འགྲེལ་པ་ཤེས་རབ་སྒྲོན་མེ་དང་། རྒྱལ་བའི་ལམ་འཇུག་དང་། ཐུགས་རྗེ་་
ཆེན་པོའི་སྒྲུབ་ཐབས་བརྒྱ་རྩ་ལ་སོགས་པ་བསྒྱུར། རབ་བྱུང་གསུམ་པའི་ཤིང་བྱི་སྟེ་སྤྱི་ལོ་༡༢༠༤ལོར་བོད་་
• 663 •



དུ་པཎ་ཆེན་ཤཱཀྱ་ཤྲཱི་སྤྱན་དྲངས་ཏེ་གཞི་ཐམས་ཅད་ཡོད་པར་སྨྲ་བའི་མཁན་བརྒྱུད་དྲི་མ་མེད་པ་ཁ་ཆེའི་སྡོམ་
རྒྱུན་ཞེས་པ་འདི་སྤེལ་ནས་བོད་ཀྱི་འདུལ་འཛིན་མཁས་གྲུབ་མང་པོས་སྡོམ་རྒྱུད་འདི་བཞེས་པས་ངུར་སྨྲིག་་་་
རྒྱལ་མཚན་འཆང་པ་ཡིས་གངས་ཅན་གྱི་ས་གཞི་ཆེན་པོ་ཡོངས་སུ་ཁྱབ་པར་མཛད། ཁྲོ་ཕུ་དགའ་ལྡན་གྱི་་་
གཙུག་ལག་ཁང་ཆེན་པོ་བཏབ། དེ་རྗེས་ཁོང་ཁམས་རི་བོ་ཆེ་སོགས་སུ་ཕེབས་ནས་ཆོས་གསུངས་པས་སློབ་་་
མ་མང་པོ་འདུས། སྔར་ཀུན་ལྡན་རས་པས་ཁམས་སུ་ཕེབས་ན་གདུལ་བྱ་ཡོད་པའི་ལུང་བསྟན་པ་འདི་ལ་་་
དགོངས་ནས་པཎ་ཆེན་ཤཱཀྱ་ཤྲཱི་དང་མཉམ་དུ་གནས་དེར་དགོན་སྡེ་འཛུགས་དགོས་རྒྱུའི་ཞལ་བཀོད་དང་། །
འགོ་འདོན། བདག་སྤྲོད། རོགས་མགོན་བཅས་གནང་བར་བརྟེན། ཐོག་མར་སྦྲ་གུར་ཕུབ་པའི་དགོན་
ཕྲན་ཞིག་ནས་རིམ་གྱིས་གཙུག་ལག་ཁང་གཏན་འཇགས་བརྩེགས་པ་ཁྲོ་ཕུ་རུ་དགོན་ཐེག་མཆོག་དར་རྒྱས་གླིང་
ཞེས་པ་ཕྱག་བཏབ། ཕྱིས་སུ་བསྡུས་མིང་ལ་ཁྲོ་རུ་དགོན་པ་ཞེས་འབོད་པ་སྟེ། ཁྲོ་ཕུའི་གདན་ས་སྟོད་སྨད་
གཉིས་ཞེས་གྲགས་པ་འདི་བྱུང༌། ཁྲོ་ཕུ་དགོན་དུ་གསེར་ཟངས་ལས་གྲུབ་པའི་བྱམས་ཆེན་ཁྲུ་བརྒྱད་ཅུ་པ་་་
རྟེན་དང་བརྟེན་པ་བཅས་བཞེངས་ཤིང་པཎ་ཆེན་ཤཱཀྱ་ཤིས་གཙོས་པའི་པཎ་ཆེན་དང༌། ལོ་ཙཱ་བ་མང་པོས་
རབ་ཏུ་གནས་པའི་ཆོ་ག་རྒྱས་པར་མཛད། འདི་ལ་གཙང་གི་ཁྲོ་ཕུའི་བྱམས་ཆེན་ཞེས་མཚན་སྙན་བོད་་་་་
ཡོངས་ལ་ཁྱབ། རབ་བྱུང་བཞི་པའི་ཤིང་བྱ་སྟེ་སྤྱི་ལོ་ ༡༢ ༢༥ ལོར་སྐུའི་བཀོད་པ་ཆོས་དབྱིངས་སུ་ཐིམ། རྗེ་
འདི་ལ་སྲས་སེམས་དཔའ་ཆེན་པོ་བྱུང་ཞིང་དེའི་ཡང་སློབ་བུ་སྟོན་ཐམས་ཅད་མཁྱེན་པ་ཡིན་ཞིང་དེ་ཡང་ཁྲོ་ཕུ་
རུ་ཡུན་རིང་བཞུགས་ནས་རྒྱལ་བའི་བསྟན་པའི་འཛིན་སྐྱོང་སྤེལ་གྱི་བྱ་བ་རླབས་ཆེན་པོ་སྒྲུབ་པ་བཅས་སོ།། །།
དེ་ནས་སྐུའི་སྐྱེ་བ་རིམ་པ་དུ་མས་བསྟན་པ་དང་འགྲོ་བའི་དོན་རླབས་ཆེ་བ་མཛད་དེ་བོད་རབ་བྱུང་་
བདུན་པའི་ལྕགས་སྟག་སྟེ་སྤྱི་ལོ་ ༡༤༡༠ ལོར་ལ་སྟོད་བྱང་དུ་ས་སྐྱའི་ཉེ་འདབས་ཕུལ་བྱུང་ཞེས་པའི་ཡུལ་དུ་་་
ཡབ་མེས་སྔགས་པའི་རིགས་སུ་པཎ་ཆེན་བཟང་པོ་བཀྲ་ཤིས་སྐུ་བལྟམས། སྐུ་གཞོན་དུས་ནས་བཟུང་རྗེ་ཤེས་
རབ་སེང་གེ་དང་རྒྱལ་དབང་དགེ་འདུན་གྲུབ་པ། འདུལ་འཛིན་བློ་གྲོས་སྦས་པ། ཆོས་རྗེ་བློ་གྲོས་ཆོས་སྐྱོང་།
དྭགས་པོ་ཀུན་དགའ་བཀྲ་ཤིས། བླ་མ་ཙན་དན་པ། ཆོས་རྗེ་ཚུལ་རྒྱལ་བ། བླ་མ་འཕགས་འོད་པ་ལ་་་་་
སོགས་མཁས་གྲུབ་བཟང་གསུམ་གྱི་བླ་མ་མང་དུ་བསྟེན་གནང་མཛད་ནས་མདོ་སྔགས་རིག་གནས་དང་བཅས་
པའི་གདམས་ངག་མཐའ་ཡས་པ་གསན་བསམ་སྒོམ་སྒྲུབ་མཛད་པས་མཁས་པའི་མཆོག་ཏུ་གྱུར། ཁྱད་པར་
དུ་ས་དགེ་རྙིང་གསུམ་གྱི་གསང་སྔགས་ལ་མཁྱེན་པ་ཤིན་ཏུ་ཆེ་བས་གྲུབ་མཐའ་རིས་མེད་ཀྱི་མཁས་པའི་ཡང་་་་
རྩེར་སོན། དགུང་ལོ་ཞེ་གསུམ་པ་ལ་གཉན་ཡོད་བྱར་ཤོངས་དགོན་པའི་ཁྲིར་ཕེབས་ནས་ལོ་བདུན་རིང་་་་་་
འཆད་ཉན་རྒྱ་ཆེ་བ་མཛད། དགུང་ལོ་ཞེ་དགུ་པ་ལ་ངམ་རིང་དགོན་གྱི་དབུ་མཛད་དང༌། དཔལ་ཡ་་་་་
ཆོས་སྡིངས་ཀྱི་བཤད་གྲྭའི་སློབ་དཔོན་མཛད། རབ་བྱུང་བརྒྱད་པའི་ལྕགས་སྟག་སྟེ་སྤྱི་ལོ་ ༡༤༧༠ ལོར་གངས་
ཅན་ཆོས་འཕེལ་དགོན་པ་ཕྱག་བཏབ་གནང་། རང་གི་བླ་མ་རྒྱལ་དབང་ཐམས་ཅད་མཁྱེན་པ་དགེ་འདུན་
གྲུབ་པ་གདན་ཞུས་ཀྱིས་སེར་སྐྱ་ཁྲི་ཚོ་དུ་མ་བརྒལ་བར་མདོ་སྔགས་ཀྱི་ཟབ་ཆོས་གསུངས་ནས་འགྲོ་བ་མཐའ་་་
• 66 ༑ •



ཡས་པ་སྨིན་གྲོལ་གྱི་ལམ་ལ་འགོད་པར་མཛད། དགོན་པའི་ཆགས་ཡུལ་ནི་གསེར་གྱི་བྱེ་མའི་ནང་ཡིན་་་་་
སྟབས་ཆུ་དང་ནགས་ཚལ་ཧ་ཅང་དཀོན་ནའང་པཎ་ཆེན་བཟང་པོ་བཀྲ་ཤིས་མཆོག་རྫུ་འཕྲུལ་གྱི་མཐུས་ཆུ་་་་
མིག་དང་རྫིང་བུ། མཚོ་བཅས་མུ་ལི་མཐིང་གི་མཚོ་ཕྲན་འདོན་པར་མཛད་ནས། ་ ཤིང་འཛུགས་ནགས་་་་
བསྐྲུན་རྒྱ་ཆེ་བ་མཛད་པ་ད་ལྟའང་ཡུལ་དེའི་སེར་སྐྱ་མཐོ་དམན་ཀུན་གྱི་རྩེད་དགའི་ལྡུམ་ར་རུ་གྱུར་ཡོད་པ་་་་
དངོས་སུ་མཇལ་རྒྱུ་ཡོད། དེ་ལས་གཞན་གངས་ཅན་དགོན་གྱི་གདན་རབས་ནི་སྡེ་སྲིད་སངས་རྒྱས་རྒྱ་མཚོས་
མཛད་པའི་དགའ་ལྡན་ཆོས་འབྱུང་བཻཌཱུརྱ་སེར་པོའི་ནང་དུ། སྟག་ལ་ནུབ་ཏུ་གངས་ཅན་ཆོས་འཕེལ་ནི། །
བཀྲ་ཤིས་ལྷུན་པོའི་ཁྲི་ཐོག་གཉིས་པ་པཎ་ཆེན་བཟང་པོ་བཀྲ་ཤིས་པས་བཏབ། གདན་སར་བླ་མ་རིམ་པ་་་་
བཞིན་དུ། ཆོས་རྗེ་སྟོབས་ལྡན་འོད་ཟེར། རྒྱལ་བ་བསམ་གྲུབ། ཚུལ་ཁྲིམས་སྟོབས་འབར། དྲུང་བྱང་
ཆུབ་བློ་གྲོས། ན་བཟའ་བ་ཚུལ་སྟོན་འོད་ཟེར། རྗེ་བཀྲ་ཤིས་འཕགས། ས་ལུགས་བསྟན་པའི་སྒྲོན་མེ།
ཚུལ་ཁྲིམས་དོན་གྲུབ། པཎ་ཆེན་དོན་ཡོད་རྒྱལ་མཚན། འཇམ་དབྱངས་ནམ་མཁའ་བཟང་པོ། རྗེ་ཁྱད་
པར་བཤེས་གཉེན། ཆོས་རྗེ་རིག་པ་སེང་གེ རྒྱུད་ཆེན་སངས་རྒྱས་རྒྱ་མཚོ། དཔལ་འབྱོར་རྣམ་རྒྱལ། །
པཎ་ཆེན་བསོད་ནམས་རྩེ་མོ། པཎ་ཆེན་བློ་བཟང་ཆོས་ཀྱི་རྒྱལ་མཚན། བློ་བཟང་ནོར་བུ་འོད་ཟེར། རྗེ་
རྒྱལ་བ་རིན་ཆེན། གསང་ལུང་འཕྲིན་ལས་དབང་ཕྱུག གནས་སྙིང་པ་ངག་དབང་ཕྱོགས་ལས་རྣམ་རྒྱལ།
པ་སྣམ་སྐྱོང་པ་བ་བློ་བཟང་ཕུན་ཚོགས། བྱམས་པ་གླིང་པ་བློ་བཟང་དཀོན་ཅོག སྤོ་བོ་བློ་བཟང་རྒྱལ་་་་་
མཚན། སེ་ཆེན་ནམ་མཁའ་དབང་པོ། ད་ལྟ་སྒྲོམ་མདའ་མཁན་ཟུར་བློ་བཟང་བཀྲ་ཤིས་ཀྱི་སྐབས་འདི་ལ་
ནང་གསེས་གྲྭ་ཚང་ཁག་གཉིས་ཡོད་པར་འཆད་ཉན་དུ་སྟོབས་ལྡན་པའི་དབུ་ཕར་འདུལ་མཛོད་རྣམ་འགྲེལ་་་
བཅས་གྲྭ་ཚང་གཉིས་ཀར་གཏོང་ཞིང་། བྱང་རྩེ་བ་དེའི་དངོས་སློབ་ཆོས་སྐུ་དཔལ་འབྱོར་གྱི་དབུ་རྣམ་ཕར་་་་
ཕྱིན་། རྗེ་བླ་མའི་ཕར་ཕྱིན་བཅས་པར་འཆད་ཉན་བྱེད། ཨང་དང་པོ་གྲྭ་པ་སུམ་བརྒྱ་དང་ང་བཅུ་སྐོར། །
ཞེས་གསལ། ཚོགས་བདག་སྟག་གཤམ་ལ་སོགས་ཀྱིས་མཛད་པའི་གཞུང་ཆེན་ལྔའི་སྤྱི་དོན་མཐའ་གཅོད་མང་
དག་བཞུགས། གྲྭ་ཚང་ཤར་རྩེ་དང་བྱང་རྩེ་གཉིས་ཡོད་ཅིང་། བྱང་རྩེ་གྲྭ་ཚང་གི་མི་ཚན་ཆེ་ཁག་གཉིས་
ནི་ཤར་པ་མི་ཚན་དང་ནུབ་པ་མི་ཚན། ཤར་རྩེ་གྲྭ་ཚང་གི་མི་ཚན་ནི། པཎ་ཆེན་བཟང་པོ་བཀྲ་ཤིས་ཀྱི་མི་
ཚན་སེང་གེ་རྩེ་དང༌། ལྷུན་པོ་རྩེ་མི་ཚན། འབྲིག་པ་མི་ཚན། རྗེ་ལུང་མི་ཚན། ཤེལ་དཀར་མི་ཚན་ལ་
སོགས་པ་དང་དགེ་འདུན་གྱི་ཞལ་གྲངས་སུམ་བརྒྱ་ལྷག་ཙམ་དང་བཤད་སྒྲུབ་འཆད་ཉན་ལེགས་ཤིང་གྲྭ་རྒྱུན་་་
ཡུལ་དབུས་སུ་གཙོ་བོ་སེར་སྨད་གཙང་ཁང་དུ་ཞུགས། དགོན་པའི་ཡན་ལག་སྒྲུབ་སྡེ་གྲྭ་དགོན་དང་བཙུན་་་་་
དགོན། བསྙེན་གནས་དང་བསྙུང་གནས་ཚོགས་ཡུལ། མ་ཎི་ལྷ་ཁང་ཆོས་གཞིས་དང་བཅས་པ་མང་པོ་ཡོད། །
པཎ་ཆེན་སྐུ་ཕྲེང་བཞི་པ་བློ་བཟང་ཆོས་རྒྱན་ནས་ལྔ་པ་བློ་བཟང་ཡེ་ཤེས། དྲུག་པ་བློ་བཟང་དཔལ་ལྡན་ཡེ་
ཤེས། བདུན་པ་བློ་བཟང་བསྟན་པའི་ཉི་མ། བརྒྱད་པ་བློ་བཟང་བསྟན་པའི་དབང་ཕྱུག དགུ་པ་བློ་་་་
བཟང་ཐུབ་བསྟན་ཆོས་ཀྱི་ཉི་མ། བཅུ་པ་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་བཅས་སྐུ་ཕྲེང་རིམ་བྱོན་
• 66; •



ཚང་མས་ཞབས་བཅགས་ཤིང་བཀའ་དྲིན་བསམ་གྱིས་མི་ཁྱབ་པ་མཛད། །
པཎ་ཆེན་བཟང་པོ་བཀྲ་ཤིས་དགུང་ལོ་རེ་ལྔ་ལ་ཕེབས་པ་རབ་བྱུང་བརྒྱད་པའི་ཤིང་ལུག་སྟེ་སྤྱི་ལོ་་་་་
༡༤༧༤ལོར་ཐམས་ཅད་མཁྱེན་པ་དགེ་འདུན་གྲུབ་པའི་གདན་ས་ཆོས་སྡེ་ཆེན་པོ་བཀྲ་ཤིས་ལྷུན་པོའི་ཁྲི་ཐོག་་
གཉིས་པར་ཕེབས་ནས་བསྟན་པའི་མཛད་འཕྲིན་སྤེལ། རྒྱལ་དབང་དགེ་འདུན་གྲུབ་པའི་ཞལ་ཆེམས་དང་་
མཐུན་པའི་སྐུ་གདུང་བཞེངས་རྒྱུས་མཚོན་གདུང་རྟེན་ལྷ་ཁང་དང་། སྒྲོལ་མ་ལྷ་ཁང་། བླ་བྲང་རྒྱལ་མཚན་
མཐོན་པོའི་གཞོགས་གཡས་གཡོན་འཛུགས་བསྐྲུན་བྱས། གདན་ས་བཀྲ་ཤིས་ལྷུན་པོའི་བཤད་སྒྲུབ་འཆད་་་
ཉན། སྒྲིག་ཁྲིམས། གྲྭ་ཚང་དང་མི་ཚན་ཆེ་ཕྲ་ཚང་མར་གཟིགས་ཞིབ་ནན་ཏན་མཛད་པ་མ་ཟད། ཡོན་
བདག་རྣམས་ཀྱི་འདོད་དོན་ཡོངས་སུ་སྐོང་བར་མཛད། བསྟན་འགྲོ་སྤྱི་བྱེར་གནོད་པའི་དགྲ་བགེགས་རྣམས་
ཚར་བཅད་པ་སོགས་མཛད་འཕྲིན་རླབས་ཆེན་པོ་བཞག་མཐར་དགུང་ལོ་རེ་དགུ་ལ་ཕེབས་པ་རབ་བྱུང་བརྒྱད་
པའི་ས་ཁྱི་སྟེ་སྤྱི་ལོ་༡༤༧༨ ལོར་དགོངས་པ་ཆོས་དབྱིངས་སུ་ཐིམ། སྐུ་མྱ་ངན་ལས་འདས་པའི་དུས་ན་་་་་
གཟིམ་ཁང་སྟེང་དུ་པདྨ་འདབ་མ་སྣ་ཚོགས་པའི་ཟེའུ་འབྲུ་ལ་རྗེ་བཙུན་མའི་སྐུ་ཤིན་ཏུ་གསལ་བ་ཞིག་བབས་པ་
ཡིན་སྣང་། ཞེས་པཎ་ཆེན་བསོད་ནམས་གྲགས་པའི་བཀའ་གདམས་གསར་རྙིང་གི་ཆོས་འབྱུང་ལས་གསུངས་
པ་དང་། རྗེ་འདི་བར་དོ་ལོངས་སྤྱོད་རྫོགས་སྐུར་མངོན་པར་རྫོགས་པ་སངས་རྒྱས་ཚུལ་སོགས་ནི་རྒྱལ་བ་་་
དབེན་ས་པ་ཆེན་པོའི་བཀའ་འབུམ་ནང་གསལ་ལ་དེ་ནི་བཀྲ་ཤིས་ལྷུན་པོར་མཁས་གྲུབ་མང་པོ་བྱོན་པ་འབྱོན་
འགྱུར་གྱི་ལུང་བསྟན་དུ་གསུངས་སོ། རྗེ་འདིའི་གསུང་རྩོམ་ཡང་སྡོམ་པའི་ཉི་ཤུ་པའི་ཊཱིཀྐ། གྲུབ་མཐའི་་་
རྣམ་གཞག ཟབ་ལམ་ནཱ་རོ་ཆོས་དྲུག་གི་སྒོ་ནས་ཁྲིད་པའི་རིམ་པ་ཡིད་ཆེས་གསུམ་ལྡན། གུར་མགོན་་་་་
འཁོར་བཅས་ཀྱི་མངོན་རྟོགས་སོགས། སྒྲུབ་ཐབས་དང་། གདམས་པའི་སྐོར་ལ་རབ་ཏུ་བྱེད་པ་བརྒྱ་ཙམ་
བཞུགས་ཤིང༌། ཞལ་སློབ་བཀྲ་ཤིས་ལྷུན་པོའི་མཁས་བཙུན་བཟང་གསུམ་འཛོམས་པའི་བླ་གྲྭ་དགེ་འདུན་་་་
སོགས་སེར་སྐྱ་ཁྱབ་ཁོངས་ཡོངས་རྫོགས་སྨོས་མེད་ཐོག་གངས་ཅན་རང་དུ་ཞལ་སློབ་པཎ་ཆེན་གྱི་མཚན་འཁོད་
པ་པཎ་ཆེན་སྟོབས་ལྡན་འོད་ཟེར། པཎ་ཆེན་ན་བཟའ་བ། གྲུབ་མཆོག་རྒྱལ་བ་བསམ་གྲུབ། ཚོགས་་་་
བདག་སྟག་གཤམ་ལ་སོགས་པའི་མཁས་གྲུབ་གཉིས་ལྡན་མང་དག་བྱུང༌། གཞན་ཡང་པཎ་ཆེན་བཟང་པོ་་་
བཀྲ་ཤིས་མཆོག་གི་སྔོན་ཐུགས་སྨོན་མཚམས་སྦྱོར་གྱི་ལས་འཕྲོ་དང་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་
ཐབས་ལམ་ཐུགས་རྗེས་གངས་ཅན་ཆོས་འཕེལ་གྱི་དགེ་འདུན་པ་རྣམས་ས་ག་ཟླ་བའི་ཚེས་གཅིག་ནས་བཅོ་་་་
ལྔའི་བར་ཁྲོ་ཕུ་བྱམས་པའི་དྲུང་དུ་བྱམས་སྨོན་སྒྲུབ་མཆོད་དུ་ཚོགས་པའི་སྲོལ་ཡོད་ལ། རྩ་བའི་ཁྲོ་ཕུ་དགོན་
ནི་བཀའ་བརྒྱུད་ཆུང་བརྒྱད་ནང་ཚན་ཡིན་ནའང་སྨོན་ལམ་རིང་གངས་དགོན་གྱི་ཕྱག་བཞེས་ལྟར་མངོན་་་་་་
རྟོགས་རྒྱན་གཙོ་བོར་གྱུར་བའི་བྱམས་སྨོན་མཛད་སྲོལ་ཡོད་དོ།།
པཎ་ཆེན་བཟང་པོ་བཀྲ་ཤིས་ཀྱི་རྣམ་སྤྲུལ་དཀའ་ཆེན་ས་པཎ་བློ་བཟང་དཔལ་ལྡན་ཡར་འཕེལ་མཆོག་
ནི་བོད་རབ་བྱུང་བཅོ་ལྔ་པའི་མེ་ཁྱི་སྟེ་སྤྱི་ལོ་༡༨༨༦ལོར་གངས་ཅན་རིག་པའི་གྲོང་ཁྱེར་ས་སྐྱའི་ཉེ་འདབས་་་
• 666 •



པཎ་ཆེན་བཟང་པོ་བཀྲ་ཤིས་འཁྲུངས་ཡུལ་ཕུལ་བྱུང་གི་འདབས་རོལ་དུ་འཁྲུངས་ཤིང་སྐུ་ན་གཞོན་པའི་དུས་་་
སུ་ས་སྐྱ་ལ་ཆོས་ཞུགས་སློབ་གཉེར་མཛད། ལྷན་སྐྱེས་བློ་རིག་རྣོ་བའི་རྩལ་དང་དཀའ་ཚེགས་ཁྱད་སེལ་གྱི་་་
སྙིང་སྟོབས་ཆེན་པོས་མཁས་བཙུན་བཟང་གསུམ་གྱི་དགེ་བའི་བཤེས་གཉེན་མང་པོའི་མདུན་དུ་མདོ་སྔགས་་་་
རིག་གནས་དང་བཅས་པར་སློབ་གཉེར་གཏིང་ཟབ་པ་མཛད་པས་འཆད་རྩོད་རྩོམ་གྱི་མཁས་པའི་གོ་འཕང་ལ་
མངའ་བརྙེས། བསྟན་པའི་གཞུང་ལུགས་ཀྱི་ཟབ་དོན་རྒྱ་མཚོའི་ཀློང་ཡངས་སུ་སྒོམ་སྒྲུབ་འཕྲུལ་གྱི་གྲུ་་་་་
གཟིངས་ལ་ཞུགས་ཏེ་སེམས་ཅན་ཐམས་ཅད་ཐར་བའི་ལས་ལ་འགོད་པའི་དོན་རླབས་པོ་ཆེ་སྤེལ་བའི་དུས་སུ་
ལྷག་པའི་ལྷ་བླའི་ལུང་བསྟན་ལྟར་གངས་ཅན་ཆོས་འཕེལ་དུ་ཆོས་ཞུགས་མཛད་ནས་ད་ལྟ་མཁའ་སྤྱོད་སྒྲུབ་་་་
ཁང་ཡོད་སའི་རི་ཕུགས་སུ་ཉིན་མཚན་ལྟོས་མེད་དུ་སྒྲུབ་པ་ཉམས་ལེན་མཛད་པའི་འབྲས་བུ་རུ་བླ་མ་ཡི་དམ་
ལྷག་པའི་ལྷ་མང་པོའི་ཞལ་གཟིགས་གསུངས་ཐོས་བྱུང་བའི་ངོ་མཚར་གྱི་རྟགས་མང་པོ་ཤར། སྐུ་གོང་མ་་་་
དང་འདྲ་བར་རྫུ་འཕྲུལ་མཐུ་ལ་བརྟེན་ནས་གནས་དེར་ཆུ་མིག་དང་ནགས་ཚལ་ཤིང་འབྲས་སོགས་སྐྱེ་ཤིང་སྣ་
ཚོགས་འཛུགས་བསྐྲུན་མཛད་པ་ད་ལྟའང་རི་ཁྲོད་ཉེ་འདབས་སུ་མཐོང་རྒྱུ་ཡོད། སྔོན་བྱོན་སྐྱེ་བུ་དམ་པའི་་
ཞབས་རྗེས་དེད་ནས་གྲུབ་མཐའ་རིས་མེད་ཀྱི་མཁས་གྲུབ་བླ་མའི་མདུན་ནས་བྱིན་རླབས་མན་ངག་གི་དབང་་
ལུང་ཞུ་བ་དང་བསྟན་པའི་གནས་མཆོག་དང་དབེན་པའི་རི་ཁྲོད་འགྲིམས་ནས་དཀའ་སྤྱད་སྒོམ་སྒྲུབ་ཀྱི་ཉམས་
ལེན་ལ་ཞུགས་པ་ནི་ཆོས་ཀྱི་བདག་པོའི་གོ་འཕང་ལ་བསྙེག་པའི་ལམ་འགངས་ཆེན་ཞིག་ཡིན་པས་དཀའ་ཆེན་
ས་པཎ་མཆོག་སྐུ་ཚེ་དཀྱིལ་ནས་བཟུང་སྟོད་གངས་རི་དང་བར་ནགས་ཚལ། ཆུ་བོ་ཆེན་པོའི་འགོ་དང་རི་་་
ལུང་ཆེན་པོའི་ཕུགས། གདན་ས་ལྷ་ལྡན་གྱིས་གཙོས་པའི་གནས་མཆོག་མང་པོར་གནས་བསྐོར་མཆོད་མཇལ་
དུ་ལན་མང་ཕེབས་གནང་མཛད་དེ་སྒོམ་པ་དང་སྒྲུབ་པའི་ཉམས་ལེན་བྱས། ཐེངས་གཅིག་ལྷ་ལྡན་དུ་གྲོ་མོ་་་་
དགེ་བཤེས་རིན་པོ་ཆེ་སྐུ་གོང་མ་བླ་མ་ངག་དབང་སྐལ་བཟང་དང་ལྷན་དུ་ཕེབས་སྐབས་སེར་སྨད་གཙང་པ་་་
ཁང་ཚན་དུ་ཕེབས་ནས་ཁང་ཚན་གྱི་སྲུང་མ་མགོན་པོ་ཕྱག་དྲུག་ཡེ་ཤེས་པ་དངོས་བཞུགས་ཡིན་པའི་སྐོར་མང་
དུ་གསུངས་པས་ཁང་ཚན་དགེ་རྒན་སོགས་ནས་གདན་སར་བཞུགས་རོགས་གནང་ཞེས་གསོལ་བ་བཏབ་པར་
སྐྱེ་བ་རྗེས་མར་ཁང་ཚན་འདི་བརྒྱུད་ནས་གདན་སར་སློབ་གཉེར་བསྐྱང་རྒྱུའི་ཞལ་བཞེས་མཛད།།
དཀའ་ཆེན་ས་པཎ་མཆོག་ནས་སྐྱབས་རྗེ་ཁྲི་བྱང་རྡོ་རྗེ་འཆང་མཆོག་སོགས་བླ་མ་མང་པོའི་ཞབས་ལ་
གཏུགས་ཤིང་དམ་པ་དེ་རྣམས་ཀྱིས་གངས་ཅན་གྲུབ་ཐོབ་ལགས་ཞེས་བསྔགས་བརྗོད་མཛད། རང་དགོན་་
གངས་ཅན་དུའང་རྣམ་ཀུན་སྤྱི་གསོལ་ལས་སྣེ་སོགས་ཀྱི་རྒྱབ་སྐྱོར་མི་མཛད་པར་གྲྭ་མང་གི་འཚོ་གོས་བཤད་་་་་
སྒྲུབ་ཡར་རྒྱས་འགྲོ་ཐབས་ཁོ་ནར་འབད་པ་མཛད། དགུང་ལོ་ང་བཞིར་ཕེབས་པ་རབ་བྱུང་བཅུ་དྲུག་པའི་་
ལྕགས་འབྲུག་སྟེ། སྤྱི་ལོ་༡༩༣༩ ལོར་རང་གི་ཚེ་འདིའི་མཛད་འཕྲིན་རྫོགས་པར་ཉེ་བ་རྟོགས་ནས་གཙོ་ཆེ་་་
ཞལ་སློབ་དང་སྦྱིན་བདག་འདུ་འཛོམས་སར་སྐུ་ཚེའི་འཕེན་པ་མྱུར་དུ་རྫོགས་ཚུལ་དང་ལོ་གསུམ་ཡས་མས་སུ་
ཡང་སྲིད་བྱོན་ཚུལ། སྐུ་སྤུར་མེ་མཆོད་འབུལ་དགོས་ནས་ཐུགས་ལྗགས་སྤྱན་གསུམ་བཞུགས་པ་ཡིན་ཚེ་སྐུ་་་
• 667 •



འདྲའི་ནང་བཞུགས་རྒྱུ། སྐུ་སྤུར་མེ་མཆོད་ཀྱི་སློབ་དཔོན་དུ་ལྷུན་པོ་རྩེའི་མཁན་རིན་པོ་ཆེ་གདན་ཞུ་དགོས་
པ་སོགས་ཀྱིས་བཀའ་སློབ་ཞིབ་ཕྲ་མཛད་རྗེས་དགོངས་པ་གཞན་དོན་དུ་གཤེགས་པའི་ཚུལ་བསྟན། དགོངས་
པ་མྱ་ངན་ལས་འདས་ལ་ཉེ་དུས་སྐྱབས་རྗེ་ཁྲི་བྱང་རིན་པོ་ཆེ་མཆོག་ས་སྐྱ་སོགས་སུ་གནས་གཟིགས་ཕེབས་་་
སྐབས་འཁེལ་བས་ཞལ་སློབ་རྣམས་ནས་ཉིན་ཤས་སྐུ་ཚེ་ཞབས་པད་བརྟན་ཚེ་སྐྱབས་རྗེ་ཁྲི་བྱང་རིན་པོ་ཆེ་་་་་
མཆོག་ཞལ་འཛོམས་ཡོང་རེ་གསོལ་འདེབས་ཞུས་པའི་བཀའ་ལན་དུ་ད་ལན་མཇལ་བའི་སྐལ་བ་མེད། སྐྱེ་བ་
རྗེས་མར་མཇལ་ཆོག་ཞུ་རོགས་ཞེས་མཇལ་དར་དང་རྟེན་དོད། དམིགས་བསལ་འབུལ་རྒྱུ་བཅས་བཀའ་་་་
མངགས་གནང་སྟེ་འཇོག་གནང་མཛད། སྐུ་ཉིད་དགོངས་པ་རྫོགས་པའི་ཕྱི་ཉིན་སྐྱབས་རྗེ་ཚང་གངས་དགོན་
དུ་ཞབས་འཁོད་མཛད་དེ་ཐུགས་སྨོན་ཟབ་རྒྱས་བཀའ་དྲིན་མཛད། རྟེན་དོད་སོགས་གོང་གསལ་བཀའ་་་་
མངགས་རྣམས་ཞུ་གསོལ་འབུལ་ལམ་ཞུ་སྐབས་སྐྱབས་རྗེ་ཁྲི་བྱང་རིན་པོ་ཆེ་ཐུགས་ཕམ་དང་ཐུགས་སྨོན་ཟབ་་་
ནན་ཐོག་སྤྲུལ་སྐུ་མྱུར་བྱོན་གྱི་གསོལ་འདེབས་ཤོ་ལོ་ཀ་གཉིས་བཅས་ལྗགས་རྩོམ་མཛད། སྐུ་སྤུར་མེ་མཆོད་་
གྲུབ་རྗེས་ཐུགས་ལྗགས་སྤྱན་གསུམ་བཞུགས་པ་དང་ཞབས་རྗེས་ཆུང་ངུ་ཞིག་ཁ་ནུབ་ཏུ་ཕྱོགས་ཏེ་ཡོད་པ།
གདུང་ཆོས་ཀྱི་དུ་བ་དེ་ཁ་ནུབ་ཕྱོགས་རྒྱུ་བ་སོགས་ཡང་སྤྲུལ་གངས་དགོན་ནས་བརྩིས་པའི་ནུབ་ཕྱོགས་སུ་་་་་
འབྱོན་རྒྱུའི་མཚན་མར་མངོན། ཐུགས་ལྗགས་སྤྱན་གསུམ་དེ་དཀའ་ཆེན་ས་པཎ་མཆོག་གི་ཞལ་སློབ་ཀྱི་གཙོ་
བོ་བཀྲས་ལྷུན་སྐྱབས་དབྱིངས་འབྲུག་རྒྱལ་ལགས་ནས་བླ་མ་རྡོ་རྗེ་འཆང་ཕ་བོང་ཁ་པ་དེ་སྐབས་བཀྲས་ལྷུན་དུ་
བཀའ་ཆོས་གནང་བཞིན་པར་གཟིགས་འབུལ་དང་དེ་འབྲེལ་ལོ་རྒྱུས་རྣམས་ཞུས་པས་བླ་མ་རྡོ་རྗེ་འཆང་ཕ་་་་
བོང་ཁ་བའི་ཞལ་སྔ་ནས་གྲུབ་ཆེན་འདི་ཉིད་ཀྱི་ཡང་སྤྲུལ་ལོ་གསུམ་ཡང་འགོར་བཟོ་མི་འདུག་པས་འཕྲལ་དུ་་་
རྩད་གཅོད་བགྱིས་ན་ལེགས་ཚུལ་གསུངས་པས་དེ་དོན་ལོ་གཉིས་ལྷག་ཙམ་ནས་ངེས་དོན་གྱི་གྲུབ་པའི་དབང་་
ཕྱུག་དེ་ཉིད་ཀྱི་ཡང་སྲིད་མཆོག་སྤྲུལ་འཁྲུལ་བྲལ་ངོས་འཛིན་ཐུབ་པ་བྱུང་ངོ༌།། །
གྲུབ་པའི་དབང་ཕྱུག་དཀའ་ཆེན་ས་པཎ་མཆོག་གི་ཡང་སྲིད་བློ་བཟང་ཐུབ་བསྟན་འཕྲིན་ལས་ཡར་་་
འཕེལ་མཆོག་ནི་གངས་ཅན་དགོན་པའི་ནུབ་ཕྱོགས་ཀྱི་སའི་དགེ་བ་བཅུ་ཡོངས་སུ་ཚང་བའི་གསེར་གྱི་དཀྱིལ་་
འཁོར་ཆེན་པོའི་དབུས་སུ་བསོད་ནམས་མཐུ་ཡིས་པདྨ་འདབ་བརྒྱད་རྣམ་པར་བཞད་པའི་གནས་བྲག་འཇུག་
ཟམ་སྣེ་བྱ་བར་ཡབ་བསོད་ནམས་ཟླ་ཕུན་ཡུམ་དཔལ་མཆོག་དང་རྣམ་གཉིས་ཀྱི་སྲས་སུ་རབ་བྱུང་བཅུ་དྲུག་་་
པའི་ཁྱུ་མཆོག་བྱ་བ་ལྕགས་མོ་སྦྲུལ་སྟེ་སྤྱི་ལོ་༡༩༤༡ལོའི་ཆུ་སྟོད་ཟླ་བ་སྟོན་པས་ཝ་ར་ན་སིར་བདེན་པ་བཞིའི་
ཆོས་འཁོར་དང་པོ་བསྐོར་བ་མཛད་པ་དང་པཎ་ཆེན་བཟང་པོ་བཀྲ་ཤིས་དགོངས་པ་ཆོས་དབྱིངས་སུ་ཐིམ་་་་་
པའི་དུས་ཆེན་གཉིས་འཛོམས་ཉིན་རྟ་བདུན་དབང་པོ་ཤར་རིའི་རྩེ་ནས་འཕགས་ཏེ་ཞོགས་པའི་མཚམས་སྤྲིན་
སེར་པོ་གསེར་གྱི་མཆོད་རྟེན་བཞེངས་འདྲའི་འོད་ཟེར་ཆེན་མོའི་བྱིན་རླབས་ནོར་འཛིན་དགའ་མའི་ལྟོ་བར་་་་
ཕོག་པའི་དུས་སུ་ངོ་མཚར་ཆེ་བའི་མཚན་ལྟས་བཟང་པོ་དུ་མ་དང་བཅས་སྐུ་བལྟམས། རིམ་གྱིས་བརྟག་་་་
དཔྱད་བགྱིད་སྐབས་ངོ་མཚར་ཆེ་བའི་ཁྱེའུ་གསུམ་དུས་མཉམ་བྱུང་བའི་གཅིག་ལམ་སེང་འདས་གྲོངས་དང་་་་
• 668 •



གཉིས་ནང་ནས་གངས་དགོན་ནུབ་ཕྱོགས་སུ་ཡོད་པའི་ཟམ་སྣེའི་ཁྱེའུ་དེ་ལ། དཔལ་ལྡན་ལྷ་མོའི་ཟན་་་་་་
བརྟགས་དང་བོད་ཀྱི་སྲིད་སྐྱོང་སྟག་ལུང་བྲག སྐྱབས་རྗེ་ཁྲི་བྱང་རིན་པོ་ཆེ། བཀྲ་ཤིས་ལྷུན་པོའི་སྔགས་་་
ཆེན་ལ་སོགས་ཀྱི་ཐུགས་དམ་ས་བོན། རྡོ་རྗེ་ཤུགས་ལྡན་གྱི་དཀའ་ལུང་བཅས་རྩེ་མཐུན། སྐུ་གོང་མའི་ཉེར་
ཆས་ངོ་མ་རྣམས་ངོས་འཛིན་དང་གོང་མའི་ཞབས་ཞུའི་མིང་ནས་གསུངས་པ་སོགས་ངོ་མཚར་ཤིན་ཏུ་ཆེ་བ་་་
བྱུང་སྟེ། གྲུབ་ཆེན་དཀའ་ཆེན་ས་པཎ་ལགས་ཀྱི་ཡང་སྲིད་མཆོག་སྤྲུལ་དུ་ཡིད་ཆེས་ངེས་པ་བརྟན་པོ་བརྙེས་
ནས་གངས་ཅན་ཆོས་འཕེལ་དགོན་དུ་གདན་དྲངས། དགུང་ལོ་ལྔ་པ་སྟེ་སྤྱི་ལོ་༡༩༤༥ལོའི་བོད་ཟླ་དྲུག་པའི་
ཚེས་བཞི་ཉིན་གངས་ཅན་བླ་སྤྱིས་བསུ་པ་གསེར་ཕྲེང་དང་བཅས་ཁྲི་གསོལ་མཛད་སྟོན་རྒྱ་ཆེ་བ་བྱས་ཏེ་དད་་་་
ལྡན་སེར་སྐྱ་མང་པོའི་འདོད་བློ་ཆོས་ཀྱིས་ཚིམ་པར་མཛད། གངས་དགོན་མཚན་ཉིད་བཤད་སྒྲུབ་ཀྱི་དགེ་་་
རྒན་གཙོ་བོ་བཀྲས་ལྷུན་དཀའ་ཆེན་སྤེན་པ་འཕགས་བློ་བཟང་རིན་པོ་ཆེ་མཆོག་གི་ཞལ་སྔ་ནས་དགེ་བསྙེན་་་་
དང་རབ་བྱུང་གི་བསླབ་སྡོམ་བསྩལ་བཞེས་མཛད། མཚན་དུ་བློ་བཟང་ཡར་འཕེལ་ཞེས་གསོལ་ཏེ་ཞབས་་་་
བརྟན་གསོལ་འདེབས་ཀྱང་མཛད། མཚན་བློ་བཟང་ཡར་འཕེལ་ཐོག་ཆོས་སྐྱོང་རྡོ་རྗེ་ཐུགས་ལྡན་ནས་འཕྲིན་
ལས་དང་། རྗེས་སུ་འཕགས་ཡུལ་ཀ་སྦུག་ཏུ་བོད་ཟླ་དྲུག་པའི་ཚེས་བཞིའི་ཉིན་སྐྱབས་རྗེ་སྤོས་དཀར་རིན་པོ་
ཆེའི་ཞལ་སྔ་ནས་བསྙེན་རྫོགས་བསླབ་སྡོམ་བསྩལ་བཞེས་གནང་སྐབས་མཚན་ཐུབ་བསྟན་སྣོན་གནང་མཛད་
པས་བློ་བཟང་ཐུབ་བསྟན་འཕྲིན་ལས་ཡར་འཕེལ་ཞེས་ད་ལྟའི་མཚན་འདི་གྲུབ་བོ། རྗེས་སུ་གངས་ཅན་བླ་་
བྲང་དང་མཁའ་སྤྱོད་སྒྲུབ་ཁང་དུ་བཞུགས་ཏེ་འབྲི་ཀློག་སྤྱང་མགོ་ཚུགས། ལོ་ལྔའི་རིང་ལ་རིག་གནས་རྨང་་་
གཞི་བརྟན་པོ་བཙུགས་པའི་ཐོག་དགེ་ལུགས་པའི་རྒྱུན་སྤྱོད་ཞལ་འདོན་སོགས་ལ་དཀའ་བ་མྱངས་མ་དགོས་་་
པར་མཁྱེན་པས་བཀྲ་ཤིས་ལྷུན་པོར་ཕེབས་ནས་ཁོང་ལས་ན་ཚོད་མཐོ་བའི་འཛིན་གྲྭར་ཞུགས་ཏེ་སློབ་གཉེར་་
ལོ་གསུམ་ལ་མཛད། དགུང་ལོ་བཅུ་གསུམ་པར་གངས་ཅན་དགོན་པའི་དཀའ་ཆེན་གྱི་གྲྭ་སྐོར་མཛད་རྗེས་་་
སྔགས་པ་གྲྭ་ཚང་དུ་ཞུགས་ཏེ་དཀའ་ཆེན་མཁན་རིན་པོ་ཆེ་དང་ཀུན་གཟིགས་པཎ་ཆེན་རིན་པོ་ཆེའི་ཡོངས་་་
འཛིན་དངུལ་ཆུ་རིན་པོ་ཆེ་སོགས་ཀྱི་ཞལ་སྔ་ནས་དབང་ལུང་མན་ངག་མང་པོ་གསན་བཞེས་མཛད། ལྷག་་
པར་དུ་དངུལ་ཆུ་རིན་པོ་ཆེའི་ཞལ་སྔ་ནས་འཇིགས་བྱེད་ལྷ་བཅུ་གསུམ་གྱི་དབང་ཆེན་དང་བཀའ་ཁྲིད།
སྔགས་བཏུ་བཅས་ཞུ་གནང་གྲུབ་སྟེ་ལྷ་བཅུ་གསུམ་གྱི་ལྗགས་བསྙེན་མཛད་སྐབས་སུ་དགོན་ནང་དུ་མ་ཧེའི་སྒྲ་
སྐད་ཡོངས་གྲགས་སུ་གོ་ཐོས་སོགས་རྟགས་མཚན་དུ་མ་མཐོང་ཆོས་སུ་གྱུར། དེ་རྗེས་རྒྱལ་རྩེར་ཕེབས་ནས་་
དཔལ་མགོན་མཆོད་རྟེན་གྱི་མདུན་དུ་གོང་ས་སྐྱབས་མགོན་ཆེན་པོ་དང་སྐུའི་ཡོངས་འཛིན་རྣམ་གཉིས།
མཚན་ཞབས་རིན་པོ་ཆེ་ལ་སོགས་པའི་བླ་མ་མང་པོར་མཇལ། སྐྱབས་རྗེ་ཡོངས་འཛིན་ཁྲི་བྱང་རིན་པོ་ཆེ་ལ་
མཇལ་ཞུ་མཛད་སྐབས་ཐུགས་བརྩེ་དགྱེས་མཉེས་དང་ལྡན་པའི་སྒོ་ནས་རིན་པོ་ཆེ་མཆོག་གྲུབ་དབང་བཀའ་་་
ཆེན་ས་པཎ་ལགས་ཀྱི་ཡང་སྲིད་མཆོག་སྤྲུལ་ཡིན་པར་འཁྲུལ་ནོར་མེད་པ་སོང་གསན་བསམ་བཞེས་དགོས་པ་
མ་འོངས་པར་འཛམ་བུ་གླིང་གི་བསྟན་འགྲོ་སྤྱི་བྱེར་ཕན་རླབས་རྒྱ་ཆེ་བ་ཡོང་ཞེས་བཀའ་སློབ་དང་སྐུ་གོང་མའི་
• 669 •



རྣམ་ཐར་ལོ་རྒྱུས་གསུངས་གནང་བ་དེ་དག་ནི་མ་འོངས་མངོན་གཟིགས་ཀྱི་དོན་ལ་གནས་ཡོད།།
དེ་ནས་ལོ་ཤས་སུ་གངས་དགོན་དུ་མདོ་སྔགས་གསན་བསམ་སྒོམ་སྒྲུབ་ལ་ཐུགས་རྩེ་གཅིག་ཏུ་གཞོལ་ཏེ་
བཞུགས། ཀུན་གཟིགས་པཎ་ཆེན་ཐམས་ཅད་མཁྱེན་པ་སྐུ་ཕྲེང་བཅུ་པ་མཇལ་ཞིང་སྐུའི་ཞལ་སྔ་ནས་དཔལ་
དུས་ཀྱི་འཁོར་ལོའི་དབང་ཆེན་སོགས་བཀའ་ཆོས་མང་པོ་ཞུ་གནང་གསན་བཞེས་མཛད། དགུང་ལོ་བཅུ་་་
བདུན་པ་མེ་སྤྲེལ་སྟེ་སྤྱི་ལོ་༡༩༥༧ལོར་ལྷ་ལྡན་དུ་ཕེབས་ཏེ་སེར་སྨད་གཙང་པ་ཁང་ཚན་བརྒྱུད་ནས་གདན་ས་
དེར་ཆོས་ཞུགས་མཛད། སྨད་གཙང་དགེ་བློ་བཟང་ཆོས་འཕེལ་མཆོག་ཡོངས་འཛིན་དུ་བསྟེན་ནས་གསན་་
བསམ་སློབ་གཉེར་སྤྱི་དང་ལྗང་དགུན་ཆོས། སྐྱབས་རྗེ་ཡོངས་འཛིན་རྣམ་གཉིས་སོགས་ཞལ་སྔ་ནས་དབང་
ལུང་མན་ངག་བཀའ་ཁྲིད་ཇི་སྙེད་ཅིག་གསན་བཞེས་བུམ་པ་གང་བྱོའི་ཚུལ་དུ་མཛད།།
དགུང་ལོ་ཉི་ཤུའི་ཐོག་ཕྱིར་གཙང་ལ་ཕེབས་ནས་གངས་ཅན་དང་སྣར་ཐང་། ཁྲོ་དགོན། བཀྲས་
ལྷུན་སོགས་སུ་བཞུགས་ཤིང་ལོ་བཞི་ཙམ་གྱི་རིང་བྱམས་མགོན་ལྷ་ཁང་ཉམས་གསོ་དང་རྗེ་བཙུན་བྱམས་མགོན་
ལ་མཆོད་འབུལ་རྒྱ་ཆེན། སྔོན་རྩིས་མི་སེར་གྱི་འཕྲལ་ཡུན་གྱི་ལུས་སེམས་སྡུག་བསྔལ་སྣ་ཚོགས་སེལ་གནང་་
གི་ཐབས་ལམ་མཛད། ཁྲོ་ཕུ་བྱམས་མགོན་དང་བཀྲས་ལྷུན་བྱམས་མགོན་ལྷ་ཁང་། རྗེ་སྟོང་སྐུ་སོགས་ཀྱི་་
སྤྱན་སྔར་ཐུགས་སྨོན་ཟབ་རྒྱས་གནང་བ་ལས་མཚན་ལྟས་བཟང་བ་གཟིགས་གནང་བྱུང་བར་བརྟེན་དེ་མངོན་
དུ་འགྱུར་བའི་ཐབས་ལམ་བཙལ་བར་ཞུགས་སོ།།
དགུང་ལོ་ཉེར་བཞི་པ་སྤྱི་ལོ་ ༡༩༦༤ལོར་ཀ་སྤུག་ཏུ་སྐུ་གོང་མའི་སྦྱིན་བདག་གཞི་རྩེའི་ཚོགས་ཁང་པའི་
གཟིམ་ཤག་ནས་གསོལ་འདེབས་གདན་ཞུ་བཞུགས་རིང་གྲོ་མོ་དགེ་བཤེས་དང་དར་མདོ་རིན་པོ་ཆེ། སྤོས་་
དཀར་རིན་པོ་ཆེ་སོགས་ཀྱི་ཞལ་སྔ་ནས་དབང་ལུང་མན་ངག་བཀའ་ཁྲིད་རྒྱུ་ཆེན་གསན་བཞེས་གནང་ཞིང་།
དཔའ་བོ་འཇིགས་པ་དང་སྒྲོལ་དཀར་སོགས་ཀྱི་ལྗགས་བསྙེན་མཛད། ལོ་དེ་ནས་བཟུང་སྤྱི་ལོ་༡༩༧༠ བར་
ཝ་ར་ན་སིའི་ལེགས་སྦྱར་སམ་ཀྲྀ་ཏ་རྒྱལ་སྤྱིའི་མི་རིགས་སློབ་གྲུར་ལེགས་སྦྱར་གྱི་སྐད་ཡིག་གསར་རྙིང་གསན་་་་
སྦྱོང་སློབ་གཉེར་མཛད་མུར་དུ་ཀ་སྦུག་ཏུ་བཞུགས་པའི་སོག་པོ་ལྷ་རྗེ་དགུང་ལོ་བརྒྱ་ལྷག་ཙམ་ཕེབས་པའི་དྲུང་
ནས་སྨན་བཅོས་གསོ་བ་རིག་པའི་རྩ་རྒྱུད་དང་བཤད་རྒྱུད་ཀྱི་ལུང་རྒྱུན་དང༌། དར་མོ་་སྨན་རམས་པའི་ཁྱི་་
སྨྱོན་བཅོས་ཐབས་སོགས། སྲུང་བ་རྡོ་རྗེ་གོ་ཁྲབ། ན་བཟའ་བེའུ་བུམ། འབྲོང་རྩེ་བེའུ་བུམ། ཕ་དམ་་
པ་སངས་རྒྱས་ཀྱི་ཁྱུ་དཔྱད་དཀར་ནག་ཁྲ་གསུམ། མོ་རྩིས་སྐོར་སོགས་གསན་བཞེས་མཛད། གནས་ཆོས་་
སྡེ་སློབ་དཔོན་ཞལ་སྔ་ནས་སྲུང་བ་རྡོ་རྗེ་གོ་ཁྲབ་དང་། བསྟན་འགྱུར་སྣར་ཐང་དཔར་མའི་སྒྲ་སྨན་དོ་པ་་་་
ནང་གནས་ཤིན་ཏུ་ཟབ་པའི་སྲུང་འཁོར་གྱི་རིམ་པ། གསོ་རིག་གི་མན་ངག་དུ་མ་གསན་ལ་སོག་པོ་ཆོས་རྗེ་
བླ་མའི་ཞལ་སྔ་ནས་ཀྱང་གསོ་རིག་མན་ངག་ལུང་རྒྱུན་མང་པོ་གསན་བཞེས་མཛད་ནས་གསོ་བ་རིག་པའི་་་་་
གཞུང་ལ་མཁས་པར་གྱུར། དེ་ནས་རིམ་གྱིས་གནས་མཆོག་རྡོ་རྗེ་གདན་དང་ཝ་ར་ན་སི། ཨེ་འཛིན་ཏ་ཨ་
ལོར་གྲུབ་ཐོབ་བརྒྱད་ཅུའི་སྒྲུབ་ཕུགས། དཔལ་ལྡན་འབྲས་སྤུངས། མགོན་པོ་ཀླུ་སྒྲུབ་ཀྱི་བཞུགས་གནས་ན་
，670 •



ག་ར་འཛུ་ན་སོགས་སུ་གནས་མཇལ་དུ་ཐེངས་མང་ཕེབས་མཚུངས་སུ་གྲུབ་མཐའ་རིས་མེད་ཀྱི་མཁས་བཙུན་་
བཟང་གསུམ་འཛོམས་པའི་དགེ་བའི་བཤེས་གཉེན་མང་པོའི་ཞབས་ལ་གཏུགས་ནས་མདོ་སྔགས་ཟབ་མོའི་་་་
གཞུང་ལ་སྦྱངས་པ་རྒྱ་ཆེན་པོ་མཛད། སྤྱི་ལོ་༡༩༧༠ལ་དགུང་ལོ་སུམ་ཅུ་སོ་གཅིག་ལྕགས་ཁྱི་བོད་ཟླ་ལྔ་པའི་
ཚེས་བཅོ་ལྔ་རྗེ་བྱམས་ཆེན་ཆོས་རྗེའི་དགོངས་རྫོགས་ཉིན་སེ་ར་ཐེག་ཆེན་གླིང་ཆོས་སྒར་དུ་དགེ་བཤེས་རིགས་
རམ་པའི་མཚན་རྟགས་ཟབ་རྒྱས་མཛད་པ་བཞེས་སྐབས་གྲུབ་མཐའ་རིས་མེད་ཀྱི་མཁས་དབང་དང་བླ་ཆེན་་་
མང་པོ་ཕེབས་ཏེ་བཀྲ་ཤིས་རྟེན་འབྲེལ་ཞུས། ༡༩༧༠ལོར་སྦས་ཡུལ་འབྲས་ལྗོངས་རྒྱལ་ཡུམ་ཆེན་མོ་ནས་་་
གདན་ཞུ་ལྟར་ཕེབས་ནས་རྒྱལ་ཡུམ་ཆེན་མོས་གཙོས་ནད་པ་ཉམས་ང་བ་སྨན་པ་སོགས་གང་གིས་ཀྱང་བཅོས་
མ་ཐུབ་པ་མང་པོ་བྱིན་རླབས་རྫས་སྔགས་མཐུ་ནུས་བསམ་གྱིས་མི་ཁྱབ་པའི་སྒོ་ནས་དབུགས་དབྱུང་མཛད།
འབྲས་ལྗོངས་བོད་ཀྱི་སློབ་གྲྭ་ནས་གདན་དྲངས་པ་ལྟར་ཚེ་རྟ་ཟུང་སྦྲེལ་གྱི་ཚེ་དབང་བཀའ་དྲིན་བསྩལ་བས་་་་
སློབ་སྤྱི་སྐུ་ཞབས་འབག་ཤི་མཆོག་གྲིབ་སྐྱོན་དང་སློབ་ཕྲུག་གང་མང་ནད་རིམས་ལས་གསོས་པ་དང་ཐུབ་་་
བསྟན་གངས་རི་དགོན་ཕྱག་བཏབ་གནང་བ་སོགས་སྒང་ཏོག་ཁུལ་དུ་བསྟན་འགྲོ་སྤྱི་བྱེར་ཕན་རླབས་ཆེན་པོ་
མཛད། དེ་ནས་སྐུ་གོང་མའི་སྦྱིན་བདག་གཞིས་རྩེ་དོན་གྲུབ་གླིང་ཨ་མ་སྒྲོལ་དཀར་ལགས་དང་པཱ་རྟ་མགྲིན་
ལགས་རྣམ་གཉིས་ནས་གདན་ཞུས་པ་བཞིན་བལ་ཡུལ་དུ་ཕེབས་ཏེ་ལོ་ཤས་བཞུགས་རིང་དུ་བལ་ཡུལ་གནས་་
མཆོག་ཆེ་ཆུང་ཁག་ཚང་མར་ཞིབ་ཏུ་མཇལ་ཅིང་སྒོམ་སྒྲུབ་ཀྱི་ཉམས་ལེན་ལ་ཞུགས།།
སྤྱི་ལོ་༡༩༨ ༡ལོར་གྷི་རི་སིའི་མི་རིགས་ལོ་གོ་གྷས་བྷིདི་མཆོག་གིས་ནུབ་གླིང་ཡོ་རོབ་ཏུ་ཞབས་འཁོད་
གདན་ཞུ་གསོལ་བ་ཡང་ཡང་བཏབ་པ་ཞལ་གྱིས་བཞེས་ཏེ་གྷི་རི་སི་རྒྱལ་ཁབ་ཏུ་ཐོག་མར་བྱོན་ནས་རྒྱལ་ས་ཨ་
ཐེན་དང་གླིང་ཕྲན་མི་ཐི་ལིན་གཉིས་སུ་གསོན་རེ་བྲལ་བའི་ནད་པ་ཉམས་ང་བ་མང་པོར་བྱིན་རླབས་རྫས་་་་
སྔགས་བསམ་གྱིས་མི་ཁྱབ་པའི་སྒོ་ནས་དབུགས་དབྱུང་མཛད། བོད་ཟླ་དྲུག་པའི་ཚེས་བཞི་ཆོས་འཁོར་དུས་
ཆེན་ཉིན་གླིང་ཕྲན་མི་ཐི་ལིན་དུ་ཀ་རུ་ནཱ་ཞེས་པའི་ཆོས་ཚོགས་སྒོ་དབྱེ་ཞིང་ཐུབ་པ་གྲོང་ཁྱེར་མ་ལ་གཟུངས་་་
གཞུག་འབུལ་ཏེ། མཐའ་རྟེན་རབ་གནས་གནད་སྨིན་ཟབ་རྒྱས་ཞུ་གནང་མཛད་ནས་བུདྡྷ་གྷར་ཌཎ་སངས་
རྒྱས་ཀྱི་སྐྱེད་མོས་ཚལ་ནང་དུ་བྱང་ཆུབ་ལྗོན་ཤིང་བཙུགས་གནང་མཛད། དེ་ནི་ནུབ་ཕྱོགས་ཡོ་རོབ་ཏུ་ཐོག་
དང་པོར་བཙུགས་པའི་བྱང་ཆུབ་ལྗོན་ཤིང་ལེགས་སོ། སྐྱེ་བའི་བྱང་ཆུབ་ལྗོན་ཤིང་དེའི་མདུན་དུ་གདུལ་བྱ་་
མི་རིགས་སྣ་ཚོགས་བཅུ་ཕྲག་བཞི་བརྒལ་བར་ཚད་མེད་བཞི་དང་ཤཱཀྱ་ཐུབ་པའི་མཚན་སྔགས་གཙོ་བོར་གྱུར་
པའི་མན་ངག་འཕྲལ་ཡུན་འདི་ཕྱིའི་སྐྱབས་གྲོགས་སུ་གདམས་གནང་མཛད་པའི་སྒོ་ནས་ཐར་བའི་ས་བོན་རྒྱ་་
ཆེར་བསྐྲུན་གནང་མཛད། དེ་རྗེས་བསྟན་འགྲོའི་དོན་དུ་སྔ་ཕྱི་རིམ་པར་སུད་སི་དང་འཇར་མན། ཧྥ་རན་
སི། སེ་པིན། དབྱིན་ཡུལ། འབེལ་ཇི་ཡམ། ཨི་ཏྲ་ལི། ཧོ་ལེནཊ། བྷ་ར་ཛིལ། ཆིལ་ལི། ལྷོ་
བྱང་ཨ་མི་རི་ཀ ཐ་ལེནཊ། མ་ལེ་ཞི་ཡ། སིང་གྷ་པུར། ཨིན་ཏེ་ནེ་ཞི་ཡ། རྒྱ་གར་འཕགས་ཡུལ།
སོག་ཡུལ། བལ་ཡུལ་སོགས་སུ་ཕེབས་ཏེ་སྨན་པ་གང་དང་གང་གིས་ཀྱང་བཅོས་མ་ཐུབ་པའི་ནད་པ་མང་་་
• 671 •



པོར་བྱིན་རླབས་སྔགས་དང་གསོ་སྨན་རྫས་ནུས་མཐུ་བསམ་གྱིས་མི་ཁྱབ་པའི་སྒོ་ནས་ཐར་ལམ་བདེ་ཐང་ལ་་་
འཁོད་པར་མཛད་པས་ཀུན་གྱིས་དད་མོས་དགའ་གུས་ཆེན་མོ་ཞུས་ཤིང་མཚན་སྙན་གྲགས་ཀྱི་རྫ་རྔ་ཕྱོགས་་་་་
བཅུར་ཁྱབ། ། དེ་ནས་བཟུང་ཉིན་མཚན་ལྟོས་མེད་དང་དུས་བཞི་ཁྱད་མེད་དུ་ལོ་ཟླ་བསྟུད་མུར་རྒྱལ་ཁབ་་་་
དང་གྲོང་ཁྱེར་གང་མང་གིས་གདན་དྲངས་པ་ལྟར་ཕེབས་ཏེ། དེང་དུས་ཀྱི་མིའི་བློ་ངོར་གང་འཚམས་ཀྱི་་་
དབང་ལུང་མན་ངག་ཁྲིད་པ་དང་། ལུས་ངག་ཡིད་གསུམ་གྱི་ངལ་གསོའི་བཅས་ཐབས། ཕྱི་ནང་ཞི་བདེ་་་
ཐབས་ལམ། འཁོར་ཡུག་སྲུང་སྐྱོབ་དོན་གཉེར་ཡོང་ཐབས་བཅས་ཐུགས་ཁུར་ཆེ་བཞེས་ཀྱིས་ལམ་སྟོན་གསུང་
བཤད་གནང་སྟེ་སྐྱེ་བུ་ཆེན་པོའི་སྤྱོད་ལམ་ལ་ཞུགས། ལྷག་པར་དུ་ཁོང་གིས་རྒྱ་གར་གྱི་གནའ་བོའི་གསང་་་་
སྔགས་རྡོ་རྗེ་རྒྱལ་པོ་ངལ་གསོའི་སྐོར་ཁྲོ་ཕུ་ལོ་ཙཱ་བ་བྱམས་པའི་དཔལ་གྱིས་ཐོག་མར་བསྒྱུར་མཛད་པ་དེ་དང་
རྙིང་མའི་སློབ་དཔོན་ཀློང་ཆེན་རབ་འབྱམས་ཀྱིས་མཛད་པའི་སེམས་ཉིད་ངལ་གསོ་དང་སྒྱུ་མ་ངལ་གསོ།
བསམ་གཏན་ངལ་གསོ་སྟེ་ངལ་གསོ་སྐོར་གསུམ་བྱ་བའི་གསང་སྔགས་ཀྱི་གཞུང་འཇམ་མགོན་བླ་མ་ཙོང་ཁ་པ་
ཆེན་པོའི་རྟེན་འབྲེལ་བསྟོད་པ་དང་དེའི་ཁྲིད་རྒྱུན་རང་གི་བླ་མ་རྡོ་རྗེ་འཆང་གི་གསུངས་པའི་དགོངས་དོན་
ཐབས་ཤེས་ལྟར་དེང་དུས་མིའི་བློ་ངོར་འཚམས་པའི་ལུས་ངག་ཡིད་གསུམ་གྱི་ངལ་གསོའི་བཅོས་ཐབས་གསར་
བསྐྲུན་མཛད་པ་ལ་ཆོས་དད་ཅན་དང་ལུས་ཁམས་བདེ་རྩལ་སྦྱོང་བར་དགའ་བ་རྣམས་ཀྱིས་དགའ་མགུ་དང་
ལེན་བྱས་ཏེ་ཁྱབ་གདལ་ཆེན་པོ་བྱུང་བས་ངལ་གསོའི་མཁན་པོ་གངས་ཅན་བླ་མ་ཞེས་མཚན་སྙན་ཡོངས་སུ་་་་
གྲགས།
སྤྱི་ལོ་༡༩༨༥ ལོར་ཨི་ཏྲ་ལི་གྲོང་ཁྱེར་གྲུབ་ཡོར་གདན་ཞུས་ལྟར་ཕེབས་པ་ནས་བཟུང་ཞལ་སློབ་དང་
མོས་གུས་ཆེ་བ་མང་པོའི་གསོལ་འདེབས་དང་འགྲོ་དོན་ཆེ་བར་གཟིགས་ཏེ་ནུབ་གླིང་ཁུལ་དུ་བཞུགས་ཡུལ་ཨི་
ཏྲ་ལིར་མཛད། སྤྱི་ལོ་༡༩༨༦ལོར་ཀུན་གཟིགས་པཎ་ཆེན་རིན་པོ་ཆེ་བལ་ཡུལ་དུ་ཞབས་འཁོད་སྐབས་ཞལ་
སྔ་ནས་རྒྱལ་བ་ཚེ་མཐའ་ཡས་ཀྱི་ཚེ་དབང་ཞུ་གནང་དང་གཟིམ་ཆུང་མཇལ་ཁའི་བཀའ་སློབ་དགོངས་དོན་ལ་
བོད་དུ་ངེས་ཕེབས་དགོས་པ་ལྟར་ལོ་ཕྱི་མར་ཞལ་སློབ་ཕྱི་ནང་གི་མི་རིགས་སྣ་ཚོགས་བཞི་བཅུ་སྐོར་གྱི་དབུ་་་
ཁྲིད་མཛད་དེ་སྤྱི་ཟླ་དྲུག་པའི་ཚེས་ལྔ་ཉིན་གནས་མཆོག་ལྷ་སར་ཕེབས་འབྱོར་ནས་ཀུན་གཟིགས་པཎ་ཆེན་་་་་
རིན་པོ་ཆེ་མཆོག་གི་བཞུགས་གླིང་རྡོ་རྗེ་ཕོ་བྲང་དུ་ཐུགས་ཧ་ཅང་དགྱེས་པའི་ངང་མཇལ་ཁའི་ཐོག་གསུང་གླེང་
མང་པོ་གནང་། ཚེས་བདུན་རིན་པོ་ཆེ་མཆོག་གི་འཁྲུངས་སྐར་ཉིན་ཀུན་གཟིགས་རིན་པོ་ཆེ་མཆོག་ནས་་་་
དབུ་ཁྲིད་མཛད་དེ་བླ་སློབ་ཚང་མས་ལྷ་སའི་ཇོ་ཁང་དང་ར་མོ་ཆེའི་རྟེན་གཙོ་བཅས་པར་མཆོད་མཇལ་མཆོད་
འབུལ་ཟབ་རྒྱས་ཞུ་གནང་མཛད། དེ་རྗེས་ཀུན་གཟིགས་རིན་པོ་ཆེ་མཆོག་དང་ལྷན་དུ་གཞིས་ཀ་རྩེར་ཕེབས་
ཤིང་ཀུན་གཟིགས་མཆོག་དངོས་སུ་ཚོགས་དབུར་ཕེབས་བཞུགས་ཀྱི་བཀྲས་ལྷུན་སྨོན་ལམ་ཆེན་མོར་ཞུགས།
ཚེས་བཅུ་བདུན་ཉིན་བརྟན་བཞུགས་དང་ཚེ་དབང་ཆེན་མོ་བཅས་ཀྱི་སྦྱིན་བདག་བཀྲས་ལྷུན་བླ་སྤྱི་དང་ལྷན་
དུ་ཞུ་གནང་མཛད། དེ་ནས་རིམ་གྱིས་གངས་ཅན་ཆོས་འཕེལ་དགོན་དུ་ཕེབས་ཏེ་དགོན་པ་ཉམས་གསོ་དང་
• 672 •



རྟེན་གཙོར་བཀའ་འགྱུར་དང་རྗེ་ཡབ་སྲས་གསུམ་གྱི་གསུང་འབུམ་ཆ་ཚང་། འབུམ་རྒྱས་འབྲིང་བསྡུས་གསུམ།
རྒྱལ་བ་སྐུ་ཕྲེང་དང་པོ་ནས་བཅུ་བཞི་བར་གྱི་སྐུ་ཐང་། ཙོང་ཁ་བརྒྱད་ཅུའི་སྐུ་ཐང་བཅོ་ལྔ། ་ རྗེ་ཡབ་སྲས་
གསུམ་དང་དཔལ་ལྡན་དམག་ཟོར་རྒྱལ་མོའི་སྐུ་བརྙན་ལི་མ་ལས་གྲུབ་པ། དབང་ཆས་ཆ་ཚང་བཅུ་གསུམ།
ཆབ་གཏིང་མེ་གཏིང་བརྒྱ་མཆོད། ཚོགས་གདན། རུང་ཁང་གི་ཡོ་བྱད་སོགས་ཕུལ་གནང་མཛད། ཀུན་
གཟིགས་པཎ་ཆེན་རིན་པོ་ཆེ་མཆོག་གདན་འདྲེན་ཞུས་ཏེ་གངས་དགོན་ཉམས་གསོ་འགྲུབ་པར་རབ་གནས་་་་
བྱིན་རླབས་ཞུས་ཤིང་སེར་སྐྱ་མི་མང་ཁྲི་ཚོ་བརྒལ་བར་བྱིན་ཕྱག་བཀའ་སློབ་བཀའ་དྲིན་བསྩལ། དེ་རྗེས་ཕྱི་
ནང་ཞལ་སློབ་ཀྱི་དབུ་ཁྲིད་མཛད་ནས་གདན་ས་སེར་འབྲས་དགའ་གསུམ་དང་ཇོ་ཤཱཀྱ་རྣམ་གསུམ། ། རྩེ་ཕོ་ས
བྲང་དམར་པོ། ནོར་བུ་གླིང་ཁ། ཀླུ་སྦུག་ཇོ་བོ། ལྷ་མོའི་བླ་མཚོ། བཀྲས་ལྷུན། ས་སྐྱ། ལུང་ཤེས།
རྒྱལ་རྩེ། བྱང་ར་སྒྲེང་། དོའོ་ཆུ་མིག་སྐམ་པོ། སྤྲོ་ཁང་བདེ་ཆེན་ལྕོགས། ལྷོ་གནས་གང་འཚམས་་་་་་
བཅས་པར་ཞིབ་མཇལ་ཐུགས་སྨོན་མཚམས་སྦྱོར་དང་འབྲེལ་བའི་མཆོད་འབུལ་ཞུ་གནང་མཛད། །
ས་འབྲུག་སྤྱི་ལོ་༡༩༨༨ ལོར་བཞུགས་ཡུལ་གྲུབ་ཡོ་ནས་ཨི་ཏྲ་ལིའི་གྲོང་ཁྱེར་གཉིས་པ་མི་ལ་ནོར་བསྟན་
འགྲོར་ཕན་རླབས་ཆེ་བར་གཟིགས་ཏེ་གནས་སྤོས་གནང་ནས་སྤྱི་ཟླ་དྲུག་པའི་ཚེས་གསུམ་པ་གཟའ་སྐར་དགེ་་
འཛོམས་ཉིན་བོད་ཀྱི་ནང་ཆོས་རིག་གཞུང་དར་སྤེལ་དངོས་ཤུགས་རྒྱུད་གསུམ་ཡོང་སླད་ཀུན་ཕན་བླ་མ་གངས་
ཅན་ཞེས་པའི་ཆོས་ཚོགས་བཙུགས་གནང་མཛད་ལ་ལོ་དེའི་ཟླ་བཅུ་པའི་ཚེས་བཅོ་བརྒྱད་ཉིན་མ་ལེ་ཞི་ཡའི་་་
རྒྱལ་ས་ཀོ་ལ་པུར་དུ་སངས་རྒྱས་སྨན་བླའི་ཆོས་ཚོགས། ཟླ་བཅུ་གཉིས་པའི་ཚེས་གསུམ་ཉིན་ལྷོ་ཨ་མི་རི་ཀ་་
བྷ་ར་ཛིལ་རྒྱལ་ས་སན་པའོ་ལོར་ཞི་བདེ་ཆོས་ཚོགས་སྔ་ཕྱི་རིམ་པར་བསྟན་འགྲོའི་བདེ་ཐབས་སུ་འཛམ་གླིང་་་
ཤར་ནུབ་ལྷོ་བྱང་ཨ་མི་རི་ཀ་རྒྱལ་ཁབ་གི་གྲོང་ཁྱེར་མང་པོའི་སློབ་མ་དང་མོས་གུས་ཞུ་མི་ཚོས་གསོལ་བ་བཏབ་
དོན་ལྟར་ཆོས་ཚོགས་དང་། རང་གཞན་གྱི་ལུས་ངག་ཡིད་གསུམ་ངལ་གསོའི་བཅོས་ཐབས་ཀྱི་ཆོས་ཚོགས་ཆེ་
ཆུང་བསྡོམས་པའི་བརྒྱ་དང་བརྒྱད་འཛུགས་བསྐྲུན་མཛད་པས་ཕན་རླབས་ཆེན་པོ་ཡོང་བཞིན་ནོ། ལོ་དེར་
ད་དུང་འཕགས་ཡུལ་ལྷོ་ཕྱོགས་སུ་སེར་སྨད་གཙང་པ་ཁང་ཚན་གྱི་དགེ་འདུན་འཕེལ་རྒྱལ་ཁང་ཚན་འདུ་ཁང་
དང་དེའི་ཡང་ཐོག་ཏུ་གངས་ཅན་བླ་བྲང་གི་གཟིམ་ཤག་ཐོག་བརྩེགས་གཉིས་ཅན། གཡས་གཡོན་ལ་གྲྭ་ཤག་
ཉི་ཤུའི་ནང་གྲྭ་པ་སོ་སོར་གདན་ཁྲི་དང་གདན་རང་འགྲིགས། རུང་ཁང་དང་དེའི་འཛིན་ཆོས་སོགས། །
འདུ་ཁང་གི་རྟེན་གཙོར་སྟོན་པ་གཙོ་འཁོར་གསུམ་གྱི་སྐུ་བརྙན་སྐུ་ཚད་ཆེ་ཤོས། རྒྱལ་བའི་བཀའ་འགྱུར་་་་་
དང་རྗེ་ཡབ་སྲས་གསུམ་གྱི་གསུང་འབུམ་ཆ་ཚང་། རྗེ་ཡབ་སྲས་གསུམ་གྱི་སྐུ་བརྙན་ཆེ་ཤོས། ཙོང་ཁ་་་་
བརྒྱད་ཅུར་གྲགས་པའི་སྐུ་ཐང་བཅོ་ལྔ། ཐུབ་དབང་གནས་བརྟན་བཅུ་དྲུག་གི་སྐུ་ཐང་། འཇམ་དབྱངས་
རིགས་ལྔའི་སྐུ་ཐང་། སྒྲོལ་དཀར་ཡིད་བཞིན་འཁོར་ལོའི་སྐུ་ཐང་། སྒྲོལ་ལྗང་གི་སྐུ་ཐང་། འཛམ་བྷ་ལྷ་
དཀར་པོའི་སྐུ་ཐང༌། ཁང་ཚན་གྱི་སྲུང་མ་མགོན་པོ་ཕྱག་དྲུག་གི་སྐུ་བརྙན། ས་གནས་སྦག་སར་ཕུལ་་་་་
གནང་བའི་མགོན་པོ་ཕྱག་དྲུག་གི་སྐུ་ཐང་དེ་ཁང་ཚན་གྱི་རྟེན་གཙོ་དང་པོ་ལེགས་སོ། ཚོགས་གདན།
• 673



མཆོད་མེ་བརྒྱ་མཆོད། ཡོན་ཆབ་བརྒྱ་མཆོད། རབ་གནས་དགེ་ལེགས་ཆར་འབེབས་ཀྱི་མཆོད་པའི་ཡོ་བྱད་
ཆ་ཚང་། རྫས་སྡེར་བརྒྱད། ཟངས་དམར་ལས་གྲུབ་པའི་མཆོད་ཀོང་དམར་པོ་ཆེ་བ་གཉིས། བུམ་པ་བཅུ།
དབང་རྫས་བཅུ་བཅས་ཡོངས་རྫོགས་གསར་བཞེངས་མཐུན་རྐྱེན་སྦྱོར་གནང་མཛད།
སྤྱི་ལོ་ ༡༩༨༩ ལོར་བལ་ཡུལ་གཉའ་ནང་འཕེལ་རྒྱས་གླིང་དགོན་ནས་དགེ་འདུན་དྲུག་གདན་ཞུ་གནང་
སྟེ་ཨི་ཏྲ་ལི་དང་སྲིད་སི། ཧོ་ལེནཊ་བཅས་ཀྱི་གྲོང་ཁྱེར་ཁག་ནང་སྤྱན་རས་གཟིགས་བཅུ་གཅིག་ཞལ་གྱི་རྡུལ་
མཚོན་དཀྱིལ་འཁོར་བཞེངས་བསྟན་རིན་པོ་ཆེ་མཆོག་ནས་སྐལ་ལྡན་གདུལ་བྱ་མི་རིགས་མི་གཅིག་པ་བརྒྱ་ཕྲག་
གསུམ་བརྒལ་བར་དབང་ལུང་མན་ངག་བཀའ་དྲིན་བསྩལ་གནང་མཛད་པའི་སྒོ་ནས་ཐར་བའི་ས་བོན་རྒྱ་ཆེར་
བསྐྲུན། ཕྱི་ནང་གི་ཞལ་སློབ་མང་པོ་ལྷན་ཁྲིད་ཀྱི་དབུས་གཙང་གནས་མཆོག་རིགས་ལ་ཞིབ་མཇལ་རྗེས་་་་་
ཁམས་དང་ཨ་མདོའི་ཡུལ་དུ་ཕེབས་ཏེ་ནག་ཆུ་ཞབས་བརྟན་དགོན་དང་པཎ་ཆེན་ཤང་སྡེ། རྗེ་སྐུ་འབུམ།
ཀུན་གཟིགས་ཐམས་ཅད་མཁྱེན་པའི་འཁྲུངས་ཡུལ་བུས་མདོ་དགོན། མཚོ་སྔོན་པོ། ཅོ་ནེ། བླ་བྲང་བཀྲ་
ཤིས་འཁྱིལ་སོགས་གནས་ཆེན་པོ་སོ་སོར་མཇལ་མཆོད་དང་བསྙེན་བཀུར་ཟབ་རྒྱས་ཞུ་གནང་མཛད། རྒྱལ་
ཁབ་ནང་ལོག་ཏུ་རྒྱལ་ས་པེ་ཅིན་ཉེ་འདབས་ཀྱིས་སངས་རྒྱས་རིང་སྲེལ་སོགས་བཞུགས་པའི་གནས་འགངས་ཆེ་
བ་བཅུ་དགུ་དང་རྒྱ་ནག་རི་བོ་རྩེ་ལྔའི་དགོན་སྡེ་ཕལ་ཆེར། ལྕང་སྐྱ་རོལ་བའི་རྡོ་རྗེའི་གདུང་རྟེན། རྒྱལ་བ་
ཚངས་དབྱངས་རྒྱ་མཚོའི་སྒྲུབ་ཁང་། འཇམ་དབྱངས་ཀྱི་གནས་ཆེན་དང་གྲུབ་རྟགས་མང་པོ། ནུབ་ཕྱོགས་
ཀུན་འདུས་གླིང་བཅས་སུ་མཆོད་མཇལ་དང་དགོན་པ་ཉམས་གསོའི་མཐུན་རྐྱེན་ཞལ་འདེབས་སུ་ཀྲུང་གོའི་་་་
དངུལ་ཁྲི་ལྷག་ཙམ་འབུལ་གནང་མཛད།།
ལྕགས་ལུག་སྤྱི་ལོ་༡༩༩ ༡ལོར་ཞལ་སློབ་ཕྱི་ནང་ལྔ་བཅུ་ང་གཅིག་ལྷན་ཁྲིད་གནང་སྟེ་ལྷ་ལྡན་ཁུལ་གྱི་
གནས་གལ་ཆེ་བ་ཡོངས་ལ་ཞིབ་མཇལ་དང་སེ་རར་གནས་མཇལ་སྐབས་སེར་སྨད་གཙང་པ་ཁང་ཚན་གྱི་ཤུལ་
དུ་འདུ་ཁང་དང་གྲྭ་ཤག གངས་ཅན་བླ་བྲང་སོགས་ཐོག་བརྩེགས་བཞི་མཐུན་རྐྱེན་ཞལ་འདེབས་ཕྲན་བུ་་་་
ཙམ་མ་གཏོགས་འགྲོ་སྒོ་ཡོངས་རྫོགས་རིན་པོ་ཆེ་མཆོག་ནས་བསྒྲུབ་གནང་མཛད་པ་དང་། འདུ་ཁང་གི་་་་
རྟེན་གཙོར་ཙོང་ཁ་བརྒྱད་ཅུའི་སྐུ་ཐང་བཅོ་ལྔ། བལ་ཡུལ་དུ་བཞེངས་པའི་མགོན་པོ་ཕྱག་དྲུག་པ་སྐུ་ཚད་ཁྲུ་
གཉིས་ལ་ན་བཟའ་རང་འགྲིགས་བཅས་ཕུལ་གནང་མཛད། བཀྲས་ལྷུན་དུ་ཕེབས་ནས་ཀུན་གཟིགས་ཐམས་
ཅན་མཁྱེན་པའི་སྐུ་གདུང་དམར་གདུང་གི་སྤྱན་སྔར་བཀྲས་ལྷུན་ཚོགས་ཡོངས་ཀྱིས་མཆོད་འབུལ་བསྙེན་་་་་་་
བཀུར་ཞུ་གནང་མཛད། རིན་པོ་ཆེ་མཆོག་དང་ཞལ་སློབ་ཚང་མས་གདུང་རྟེན་ལྷ་ཁང་གསར་བཞེངས་ཀྱི་ས་
རྩིག་རྡོ་འོར་འདྲེན་གནང་བ་དང་། གདུང་རྟེན་ལྷ་ཁང་གསར་བཞེངས་ཀྱི་རྡོ་ཤིང་ལས་མི་ཚང་མར་ཨ་་་་
སྟོན་དང་རྟེན་འབྲེལ་མཇལ་དར་གནང་པ་སོགས་རྒྱ་ཆེར་མཛད། བོད་ཟླ་དྲུག་པའི་ཚེས་བཞི་ཆོས་འཁོར་་་་
དུས་ཆེན་ཉིན་གངས་དགོན་དུ་རྒྱལ་བ་བྱམས་པ་མགོན་པོ་ལོངས་སྐུའི་ཆ་བྱད་གཙོ་བཞུགས་ཀྱི་གོས་སྐུའི་སྐུ་་་
ཐང་ཐོག་བརྩེགས་གཉིས་ཅན་ཕུལ་ཞིང་མཇལ་ཞུ་སེར་སྐྱ་ཁྲི་ཕྲག་བརྒལ་བར་ཕྱག་དབང་བྱིན་རླབས་མ་ཎིའི་་
• 674 •



ལུང་སོགས་གནང་ནས་ཐར་བའི་ས་བོན་རྒྱ་ཆེར་བསྐྲུན། དེ་ནས་ཁྲོ་ཕུ་ལོ་ཙཱ་བ་བྱམས་པའི་དཔལ་གྱི་གདན་
སར་ཕེབས་ནས་བྱམས་མགོན་གཏོར་ཤུལ་དུ་ཡུལ་དེའི་མི་མང་གིས་གསར་དུ་བཞེངས་པའི་བྱམས་མགོན་སྐུ་་་
བརྙན་མི་ཚད་མ་ལ་རབ་གནས་མཛད། རོང་བྱམས་ཆེན་དགོན་པར་རྒྱལ་བ་བྱམས་པ་མགོན་པོ་གསར་་་་་
བཞེངས་གྲུབ་པར་ཡང་རིན་པོ་ཆེ་མཆོག་ནས་ཐོག་མར་རབ་གནས་མཛད། ལུང་ཤེས་སྒྲུབ་ཁང་དང་།
སྲས་པདྨ་ཆོས་གླིང་། ས་སྐྱ། ཞ་ལུ། རྒྱལ་རྩེ་སོགས་སུ་ཐུགས་སྨོན་ཟབ་རྒྱས་མཛད། བལ་ཡུལ་གངས་
ཅན་བླ་བྲང་དུ་རྗེ་ཡབ་སྲས་གསུམ་གྱི་སྐུ་གསུང་ཐུགས་རྟེན་སྤྱི་དང་། འཇིགས་བྱེད་ལྷ་བཅུ་གསུམ། བདེ་་
མཆོག་དྲིལ་བུ་ལྷ་ལྔ། གསང་འདུས་མི་བསྐྱོད་པ། དུས་འཁོར་བཞེངས་མུས་བཅས་ཀྱི་བློས་བླངས་དཀྱིལ་
འཁོར་བཞེངས་གྲུབ་མཛད། །
ཆུ་སྦྲུལ་༡༩༩༢ལོའི་སྤྱི་ཟླ་བདུན་པའི་ཚེས་དྲུག་རྒྱལ་བའི་སྐུའི་འཁྲུངས་སྐར་ཉིན་གངས་ཅན་འཛམ་་
གླིང་ཞི་བདེའི་ཆོས་སྨན་རྒྱལ་ཡོངས་(རྒྱལ་སྤྱི) ཚོགས་སྡེ་ཞེས་པ་འཛུགས་བསྐྲུན་མཛད་སྒོའི་ཚོགས་འདུ་ཉིན་
བཞི་ལ་ཨི་ཏྲ་ལིའི་གྲོང་ཁྱེར་མི་ལ་ནོར་ཟབ་རྒྱས་ངང་ཚོགས་ཤིང་སེ་པེན་རྒྱལ་གཞུང་ལ་སྙན་འབུལ་ལྟར་ལོ་ཕྱི་
མའི་སྤྱི་ཟླ་དང་པོའི་ནང་ཞལ་བཞེས་བཀའ་འཁྲོལ་གཙང་མ་ཐོབ་བཞེས་བྱུང་བ་ནས་བཟུང་རིན་པོ་ཆེ་མཆོག་
ནས་ཞལ་སློབ་ཕྱི་ནང་མི་རིགས་མང་པོའི་དཔུང་གི་དབུ་ཁྲིད་མཛད་ནས་འཛམ་གླིང་ཞི་བདེར་སྨན་པའི་ལས་
དོན་ལ་ཞུགས་ཏེ། ཞི་བདེར་སྨན་པའི་གསོལ་འདེབས་སྨོན་ལམ་དང་ཞི་བདེའི་ཤེས་ཡོན། སྨན་པའི་་་་་
གསོལ་འདེབས་སྨོན་ལམ་དང་ཞི་བདེའི་ཤེས་ཡོན་དར་སྤེལ་ཐབས་ལམ་གྱི་ཚོགས་འདུ་སེ་པེན་རྒྱལ་ས་མ་དྷི་རི་
དེ་ལ་ལོ་ལྟར་སྤྱི་ཟླ་ལྔ་བའི་ནང་ཉིན་བདུན་ཚོགས་མུས་དང་། ཨི་ཏྲ་ལིར་ཐེངས་གཅིག ཨིན་ཌོ་ནེ་ཞིའི་བྷུ་
ར་བྷུར་ནང་པའི་མཆོད་རྟེན་ཆེན་པོའི་དྲུང་དུ་ཐེངས་གཅིག མ་ལེ་ཞི་ཡའི་རྒྱལ་ས་ཁོ་ལམ་པུར་དང་། །
སིདྡྷ་པུར། རུ་སུའུ་རྒྱལ་ས་མའོ་སོ་ཀོ སོག་ཡུལ་རྒྱལ་ས་ཨུ་ལན་བྷ་ཀྲོར། ཐེག་ཆེན་ཆོས་གླིང་དགོན་དང་
དར་ཀན་དགོན། བལ་ཡུལ་རྒྱལ་ས་ཀ་ཐ་མན་གྲུ། གྲོང་ཁྱེར་བྷུ་རི་ཏྲ། རྒྱལ་གར་རྒྱལ་ས་ལྡི་ལི་གསར་པ།
གྲོང་ཁྱེར་ཀ་ལ་ཀ་ཏ། བྷོམ་བྷེ། གནས་མཆོག་ཝ་ར་ན་སི། རྡོ་རྗེ་གདན་བཅས་སུ་ཐེངས་གཅིག་ཚོགས་་
གནང་མཛད་བཞིན་པ་ཡིས་མི་མང་འདུ་འཛོམས་ཆེ་བས་མཛའ་སྤྲེལ་མཐུན་གནས་ལ་ཕན་རླབས་ཤིན་ཏུ་ཆེ་་་
བ་ཡོང་བཞིན་པའོ།། །
སྤྱི་ལོ་༡༩༩༣ལོའི་ཟླ་བརྒྱད་པའི་ཚེས་བཅོ་ལྔ་ཉིན་བལ་ཡུལ་མཆོད་རྟེན་ཆེན་མོའི་ཉེ་འདབས་བཀྲ་་་
ཤིས་ལྗོངས་སུ་ངལ་གསོ་སྨན་བཅོས་ཁང་སྒོ་དབྱེ་རྟེན་འབྲེལ་མཛད་སྒོ་ཟབ་རྒྱས་མཛད་ལ་སེར་སྨད་མཁན་པོ་
སྒོ་སོག་རིན་པོ་ཆེ་མཆོག་གིས་དབུས་དགེ་འདུན་བཅུ་གཅིག་ཨི་ཏྲ་ལི་གྲོང་ཁྱེར་མི་ལ་ནོར་ཀུན་ཕན་བླ་མ་་་་་
གངས་ཅན་ཆོས་ཚོགས་སུ་གདན་ཞུ་དང་འབྲེལ་གྲོང་ཁྱེར་ཁག་འགའི་ནང་བོད་ཀྱི་རིག་གཞུང་ཐུན་མོང་མ་་་་
ཡིན་པ་འཆམ་སོགས་ཀྱི་གཟིགས་འབུལ་གྲ་སྒྲིག་ཞུ་གནང་མཛད་པ་དང་། ནུབ་གླིང་ཡོ་རོབ་དགེ་ལྡན་ལྷན་
ཚོགས་སྐབས་བཅུ་གཅིག་པའི་གྲ་སྒྲིག་དང་ཚོགས་གཙོ་གཞོན་པའི་འགན་བཞེས་ཏེ་བདེ་བླག་ངང་གྲུབ་པ་མ་་
• 675



ཟད་དགའ་ལྡན་ཆོས་འབྱུང་གསེར་གྱི་མཆོད་སྡོང་འབར་བ་བརྩམས་པར་རམ་འདེགས་མཐུན་རྐྱེན་སྒྲུབ་པ་་་་
གྲོས་ཐག་བཅད། ལོ་དེའི་ཟླ་བ་དང་པོའི་ཚེས་བཅུ་གསུམ་ཉིན་ཨི་ཏྲ་ལིའི་རྒྱལ་ས་རོམ་དུ་ཤུའི་ཆོས་ལུགས་ཀྱི་
གཙོ་འཛིན་བླ་ཆེན་སྤོབ་ཀྱི་གདན་ས་ལུ་ཀྲི་ཀན་ནང་དུ་གངས་ཅན་རིན་པོ་ཆེ་མཆོག་ནས་ཡེ་ཤུའི་བླ་ཆེན་སྤོབ་
ལགས་དང་སྒེར་མཇལ་གནང་སྟེ་འཛམ་གླིང་ཆོས་ལུགས་རིས་མེད་ཀྱིས་འཛམ་གླིང་ཞི་བདེ་དང་རང་བྱུང་་་་༌་
འཁོར་ཡུག་སྲུང་སྐྱོབས་མཛད་རྒྱུའི་ཕྱོགས་དགོངས་འདུན་བརྗེས་རེས་དང་མཉམ་གཅིག་ཏུ་འགྲོ་བ་མི་དང་་་
སེམས་ཅན་ཐམས་ཅད་མཐུན་སྒྲིལ་རྩོད་མེད་ངང་དམག་འཁྲུག ། རང་བྱུང་གནོད་པ་སོགས་མི་འབྱུང་བར་་
བདེ་སྐྱིད་ངང་མཉམ་གནས་ཐུབ་པར་སྨོན་ལམ་མཛད།།
སྤྱི་ལོ་༡༩༩༤ལོར་གངས་ཅན་རིན་པོ་ཆེ་མཆོག་གི་བཀའ་སློབ་ལམ་སྟོན་ལྟར་བལ་ཡུལ་ཁུལ་གྱི་བོད་་་
དགོན་དང་པོ་སྟེ། སོག་སྤྲུལ་གུ་རུ་དེ་ཝ་རིན་པོ་ཆེས་ཕྱག་བཏབ་མཛད་པའི་སྐྱིད་གྲོང་བསམ་གཏན་གླིང་གི་
དགེ་འདུན་ཞལ་གྲངས་དྲུག་ཨི་ཏྲ་ལིར་གདན་ཞུས་ཀྱིས་དཀྱིལ་འཁོར་རྡུལ་མཚོན་གར་འཆམ་ཞབས་རིམ་་་་་
སོགས་གྲོང་ཁྱེར་ཁག་མང་པོར་གྲ་སྒྲིག་མཛད་པར་བྱ་འབྲས་ལེགས་པོ་ཐོབ་ནས་བོད་ཀྱི་ཆོས་ལུགས་རིག་་་་་་
གནས་སྒྱུ་རྩལ་ཕྱི་ལ་དྲིལ་བསྒྲགས་དང་གྲྭ་ཚང་། དགོན་པ་གསར་བཞེངས་བཅས་ལ་སྨན་པའི་རྒྱུ་རུ་གྱུར། །
བལ་ཡུལ་དུ་གངས་ཅན་འཕྲོད་བསྟེན་ཁང་ཧི་མཱ་ལ་ཡ་ཧི་ལིང་སན་ཀྲར་བྱ་བ་བཙུགས་ཤིང་ཨི་ཏྲ་ལིའི་གྲོང་་་
ཁྱེར་མི་ལ་ནོར་དུ་ཞི་བདེའི་རླུང་འཕྲིན་ཁང་དང་གངས་ཅན་བླ་མ་འཛམ་གླིང་ཞི་བདེའི་དཔེ་སྐྲུན་ཁང་སོགས་
འཛུགས་བསྐྲུན་གྱིས་ཞི་བདེའི་ཐབས་ལམ་གྱི་སློབ་སྟོན་ལས་དོན་ལ་འབད།།
སྤྱི་ལོ་༡༩༩༥ ལོའི་ཟླ་བཞི་པའི་ནང་རྒྱ་གར་དུ་དུག་རྫས་གནོད་ཆེ་ཕན་ཆུང་བཅོས་ཐབས་ལས་གཞན་
པའི་རང་བྱུང་ཁམས་ཀྱི་སྨན་རྫས་ཕན་པ་འབའ་ཞིག་གི་བཅོས་ཐབས་ཁག་གི་རྒྱལ་སྤྱིའི་ལྷན་ཚོགས་གཉིས་པ་
ཚོགས་སྐབས་སུ་གངས་ཅན་རིན་པོ་ཆེ་ནས་རྒྱ་གར་ཀ་ལི་ཀ་ཏའི་ཡེ་ཤུའི་ཨ་ནེ་མཱ་དྷར་ཏེ་སེ་ས་མཆོག་ལ་གངས་
ཅན་འཛམ་གླིང་ཞི་བདེ་ཆོས་སྨན་རྒྱལ་ཡོངས་ཚོགས་སྡེའི་གཟེངས་བསྟོད་ཕྱག་འཁྱེར་འབུལ་གནང་མཛད་དེ་
ཡུལ་ཆེན་མཆོག་གིས་རྒྱ་གར་གྱི་གཙོས་འཛམ་གླིང་རྒྱལ་ཁབ་མང་པོའི་ནང་ནད་གཅོང་དང་དྭ་ཕྲུག་སོགས་་་་
སྡུག་བསྔལ་དྲག་པོས་མནར་བའི་ཉམས་ཐག་གྲངས་ལས་འདས་པར་བྱམས་སྙིང་རྗེས་མགོན་སྐྱབས་གནས་་་་་
དང་གནང་མུས་ཀྱི་གཞན་ཕན་རླབས་ཆེན་དགོངས་པ་དང་མཛད་རྗེས་བཟང་པོར་བསྟོད་བསྔགས་མཛད།
ཟླ་བཅུ་གཅིག་པའི་ཚེས་གསུམ་ནས་བཅུ་བདུན་བར་མཱ་ལི་ཞི་ཡ་རྒྱལ་ས་ཀོ་ལམ་པོར་ལོ་ལྟར་ནང་བཞིན་སངས་
རྒྱས་སྨན་བླའི་ཆོས་ཚོགས་སྐབས་སུ་མི་གྲངས་སྟོང་ཕྲག་མང་པོར་བྱིན་རླབས་དང་སྨན་བཅོས། ངལ་གསོའི་
རྩལ་སྦྱོང་སོགས་དང་། སྲོག་ཆགས་ཆེ་ཆུང་མང་པོ་ཚེ་ཐར། སློབ་མ་མང་པོས་ཁྲག་གི་སྦྱིན་གཏོང༌། །
སྦྱང་ཆོག་དང་སྦྱིན་བསྲེག འཛམ་གླིང་ཞི་བདེའི་སྨོན་ལམ་འདེབས་གནང་མཛད་དེ་གདུལ་བྱ་རྣམས་ལ་ཐར་
བའི་ས་བོན་རྒྱ་ཆེན་པོ་བསྐྲུན། ལོ་འདི་ལ་རིན་པོ་ཆེ་གདན་ཞུས་ལྟར་ལྷ་སར་ཕེབས་ཏེ་འཛམ་གླིང་རྒྱན་
གཅིག་རྩེ་པོ་ཏཱ་ལ་རི་བོ་གྲུ་འཛིན་ཉམས་འགྲུབ་པའི་མཛད་སྒོ་ལ་ཞུགས་པའི་སྐལ་པ་ཐོབ། །
• 676 •



སྤྱི་ལོ་༡༩༩༦ལོར་གངས་ཅན་རིན་པོ་ཆེ་མཆོག་བསྟན་འགྲོ་དང་འཛམ་གླིང་ཞི་བདེ། ཡུལ་འཁོར་་
བདག་གཅེས་སྲུང་སྐྱོབ་ཀྱི་དོན་དུ་འཛམ་གླིང་ཤར་ནུབ་རྒྱལ་ཁབ་འཇར་མན་དང་ཧོ་ལེནཊ། ཨ་རི་རྒྱལ་་་
ཕྲན་མཉམ་འབྲེལ་རྒྱལ་ཁབ ཁ་ན་ཏ། སེ་པེན། དབྱིན་ཡུལ། ཧྥ་རིན་སི། བལ་ཡུལ། རྒྱ་གར། །
ཕ་ཁི་སི་ཐན། ཐུར་ཁེ། སི་རི་ལན་ཁ། མ་ལེ་ཞི་ཡ ཧིན་རྡུ་ཉི་ཞི་ཡ། ཆི་ལི། བྷ་ར་ཛིལ། ཨ་་
ཀེན་ཐིན་བཅས་རྒྱལ་ཁབ་ཉི་ཤུ་ལྷག་གིས་གདན་འདྲེན་ཞུས་པ་ལྟར་ཕེབས་ཏེ་སྐྱེ་འགྲོ་སོ་སོའི་མོས་བློའི་ཁམས་
དང་འཚམས་པའི་འཕྲལ་ཡུན་གྱི་ཕན་བདེའི་ཐབས་ལམ་སྟོན་གནང་མཛད་པ་སྟེ། སྤྱི་ཟླ་གསུམ་པའི་ཚེས་་་
ཉེར་གཅིག་ཉིན་དང་བཅུ་པའི་ཚེས་ཉེར་གཅིག་ཉིན་སྔ་རྗེས་སུ་མཉམ་འབྲེལ་རྒྱལ་ཚོགས་ཀྱི་སྤྱི་ཁྱབ་ལས་་་་་་་
ཁུངས་ཡོད་ས་ཨ་རིའི་གྲོང་ཁྱེར་ཆེན་མོའི་ནིའུ་ཡོག་ཏུ་ཕེབས་ཏེ་འཛམ་གླིང་ཞི་བདེའི་ཆོས་ལུགས་རིས་མེད་ཀྱི་
ཉིན་མཚན་སྙོམས་པའི་ཞི་བདེ་སྒོམ་དང་རྒྱལ་སྤྱིའི་ཞི་བདེ་ཉིན་གྱི་དུས་དྲན་ལ་སྒོམ་རྒྱག་པའི་འགོ་ཁྲིད་མཛད་
ཅིང་ཐེངས་ཞེ་དགུ་པའི་སྲིད་གཞུང་མིན་པའི་ཚོགས་པའི་ལོ་ཚོགས་ལ་ཞུགས། ཟླ་དྲུག་པའི་ནང་ཐུར་ཁེའུ་་
རྒྱལ་ས་ཨིས་ཏམ་བྷུས་རུ་མཉམ་འབྲེལ་རྒྱལ་ཚོགས་ཀྱིས་གོ་སྒྲིག་གིས་ཚོགས་པའི་སྐབས་གཉིས་པའི་འགྲོ་བ་་་་
མིའི་འཚོ་རྟེན་རྒྱུན་ཆགས་འཁོར་ཡུག་བྱ་བའི་ཚོགས་ཆེན་ལ་ཞུགས་ཤིང་། ཚོགས་ཐོག་ཏུ་མཉམ་འབྲེལ་རྒྱལ་
ཚོགས་ཀྱི་དྲུང་ཡིག་ཆེན་མོ་སྐུ་ཞབས་གྷ་ལི་དང་མཇལ་འཚོམས་བྱུང་བའི་དུས་སུ་རིན་པོ་མཆོག་གིས་མཛད་་་
པའི་དེབ་གསར་གཏན་ཏུ་ཞི་བདེར་འཚོ་བའི་རྒྱུན་ཆགས་ཤེས་ཡོན་གྱི་སྒྱུ་རྩལ་ཞེས་པ་དྲུང་ཆེན་ལ་གནང་བས་
ཐུགས་དགྱེས་པ་ཆེན་པོས་བཞེས་ཤིང་བསྟོད་བསྔགས་ཀྱི་མེ་ཏོག་གཏོར་རོ། ཟླ་བརྒྱད་པའི་ཚེས་དགུ་ཉིན་ཨ་
ཀེན་ཐིན་རྒྱལ་ས་པུ་དབྱི་ནོ་སི་ཨེ་རི་སིར་སྔར་སྡོད་ཡུལ་མིའི་དུས་དྲན་ཉིན་ཆོས་ལུགས་རིགས་མིན་ཕན་ཚུན་་
བགྲོ་གླེང་གནང་བའི་མདུན་ཅོག་གོར་མོའི་ཚོགས་འདུའི་ཐོག་མཉམ་འབྲེལ་རྒྱལ་ཚོགས་ཀྱི་གསར་གཏོད་་་་་་་
འཆར་འགོད་གཞུང་ལས་ཁང་དུ་འཛམ་གླིང་ཞི་བདེའི་དོན་དུ་འཛམ་གླིང་རིས་མེད་ཕྱི་ནང་ཆོས་ལུགས་ཡོངས་
ཀྱི་བགྲོ་གླེང་སྟེགས་བུ་ཞིག་འཛུགས་དགོས་པའི་འཆར་སྙན་ཞུ་འབུལ་གནང་ཞིང་འཆར་སྙན་དེ་མངོན་དུ་་་་་
འགྱུར་བར་སྔ་རྗེས་སུ་རྒྱལ་ཁབ་ཉི་ཤུ་ལྷག་ཏུ་ཚོགས་འདུ་འདྲ་མིན་བསྐོང་སྟེ་མིག་སྔར་ཅི་ལི་དང་ཨ་ཀེན་ཐིན།
ཝེ་ནེ་ཛུའི་ལས་རྒྱལ་ཁབ་སོགས་སུ་ས་གནས་རང་བཞིན་གྱི་བགྲོ་གླེང་སྟེགས་བུ་འཛུགས་གནང་མཛད་པར་མི་
མང་འདུ་འཛོམས་ཤིན་ཏུ་ཆེན་པོས་དགའ་མོས་ཀྱིས་དོན་གཉེར་གནང་བཞིན་ནོ།།
རང་བྱུང་འཁོར་ཡུག་བདག་གཅེས་དང་སྲུང་སྐྱོབ་བྱ་བའི་དོན་དུ་རྒྱལ་སྤྱིའི་རང་བཞིན་གྱི་ཚོགས་འདུ་
དུ་མར་ཞུགས་ཏེ་རེ་འབོད་ཞུ་བའི་ཞོར་དུ་དངོས་སུ་འཁོར་ཡུག་ལ་གཏོར་བརླག་འཐེབ་ཚབས་ཆེ་བའི་ས་་་་་
གནས་སུ་ཕེབས་པ་དཔེར་ན་ཨ་མི་རི་ཀ་ལྷོ་མའི་གདོད་མའི་ནགས་ཆེན་ཡ་མ་འཛིན་ས་ཁུལ་སོགས་སུ་གཟིགས་
བསྐོར་ཐུགས་སྨོན་རབ་གནས་དང་འབྲེལ་བྷར་ཛིལ་རྒྱལ་ས་རུ་ཧི་མ་ལ་ཡ་ཡ་མ་འཛོན་གཙང་པོ་བདག་གཅེས་
མཐུན་ཚོགས་བཙུགས་གནང་མཛད། དེ་དང་མཚུངས་སུ་སེ་པན་རྒྱལ་ས་དི་རིད་དུ་གངས་ཅན་འཛམ་གླིང་
ཞི་བདེ་གཙོ་བའི་ཚོགས་སྡེ་ཐེངས་ལྔ་བའི་འགོ་འཛིན་གནང་ཞིང་ཕ་ཁི་སི་ཐན་ལ་ཧོར་གྲོང་ཁྱེར་དུ་རྒྱལ་སྤྱིའི་་
• 677 •



ཨེ་ཌི་སི་ནད་ངན་གསོ་བཅོས་ལྷན་ཚོགས་དང་པོ། སི་རི་ལན་ཁའི་རྒྱལ་ས་ཁོ་ལམ་པོར་དུག་རྫས་གནོད་ཆེ་་་
ཕན་ཆུང་གི་བཅོས་ཐབས་ལས་གཞན་པའི་རང་བྱུང་ཁམས་ཀྱི་སྨན་རྫས་ཕན་པ་ཁོ་ནའི་བཅོས་ཐབས་ཀྱི་རྒྱལ་
སྤྱིའི་ལྷན་ཚོགས་ཐེངས་སོ་བཞི་པ་སོགས་སུ་གདན་ཞུས་ལྟར་ཕེབས་ནས་ཆོས་དང་རང་བྱུང་ཁམས་ཀྱི་སྨན་་་་་
རྫས་ནད་བཅོས་སྡུག་མྱོང་མེད་པའི་བྱམས་བརྩེ་ཞི་དལ་གྱི་ཐབས་ལམ་བཙལ་བ་དང་དེ་སྐོར་ལ་ཚན་རིག་་་་་་
བརྟག་དཔྱད་བགྱིས་དགོས་པའི་གསུང་བཤད་གལ་ཆེན་དང་ཐུགས་སྨོན་ཟབ་རྒྱས་གནང་བར་རིས་མེད་ཆོས་
པ་དང་ཆོས་ཁས་མི་ལེན་མཁན་སོགས་རྒན་བྱིས་སྐྱེ་བོ་དྲག་ཞན་བར་གསུམ་གྱིས་དགའ་དད་མོས་གུས་ཆེན་པོ་
ཞུས། ལོ་འདིར་རིན་པོ་ཆེ་མཆོག་གིས་འཇར་མན་དང་ཨི་ཏྲ་ལི། སེ་པན། ཧྥ་རིན་སི། ཧོ་ལེན་ཌ།
མ་ལེ་ཞི་ཡ། ཧིན་རྡུ་ཉི་ཞི་ཡ་སོགས་ཀྱི་ཞལ་སློབ་དྲུག་བཅུ་ལྷག་ལྷན་ཁྲིད་ཀྱིས་ཀྲུང་གོར་ཕེབས་ཏེ་ལྷོའི་རྒྱུ་་་
མཚོའི་རི་བོ་པོ་ཏ་ལའམ་རི་བོ་གྲུ་འཛིན་དུ་གྲགས་པའི་གནས་མཆོག་ཏུ་ཉིན་བཅུ་ལྷག་མཆོད་མཇལ་དང་སྨོན་
ལམ་སྒོམ་སྒྲུབ་ཟབ་རྒྱས་མཛད་པ་ནས་འགོ་བརྩམས་ཏེ་སི་ཁྲོན་རྒྱ་ནག་གླང་ཆེན་འགྱིང་རི་དང་ལི་ཧྲན་སྟོན་་་
ཆེན། ཧྲན་ཞིའི་ཧྥ་མིན་བསྟན་པར་འཇུག་སྒོ་དགོན་སོགས་གནས་འགངས་ཆེན་རིགས་ལ་ཞིབ་མཇལ་གྱིས་
རྒྱལ་ས་པེ་ཅིན་དུ་ཕེབས་ནས་ནང་བསྟན་དགོན་སྡེ་གྲགས་ཅན་རིགས་ཚང་མར་མཆོད་མཇལ་སྨོན་ལམ་ཟབ་་
རྒྱུས་ཞུས་ཤིང་ཟླ་བཅུ་གཅིག་པའི་ཚེས་ཉེར་གཉིས་ཉིན་གདན་ཞུས་ལྟར་དགའ་ལྡན་བྱིན་ཆགས་གླིང་དུ་ཕེབས་
ཏེ་པཎ་ཆེན་སྐུ་ཕྲེང་བཅུ་གཅིག་པ་གསེར་ཁྲིར་མངའ་གསོལ་ནས་ལོ་གཅིག་ལོན་པའི་མཛད་སྒོར་ཞུགས་ཏེ་་་་
ཐེངས་དང་པོར་མཇལ་ཁ་ཐོབ་པ་མ་ཟད་ཐུགས་ཧ་ཅང་དགྱེས་པའི་ངང་ནས་གསུང་གླེང་གནང་ཞིང་མཉམ་་་
དུ་སྐུ་པར་བསྒྲོན།
སྤྱི་ལོ་༡༩༩༧ལོར་སྔར་བཞིན་འཛམ་གླིང་ཡུལ་ཁག་དུ་མར་བསྟན་འགྲོའི་དོན་མཛད་པའི་ཞོར་ཕྱི་་་
ནང་ཞལ་སློབ་མང་པོ་ལྷན་ཁྲིད་ཀྱི་ལྷ་ལྡན་དང་གཙང་། ཨ་མདོ་རྔ་བ་སོགས་སུ་མཆོད་འབུལ་གནས་མཇལ་
ཚར་ནས་རྒྱལ་ས་པེ་ཅན་དུ་ཕེབས་དུས་ཀྲུང་གོའི་བོད་བརྒྱུད་ནང་བསྟན་མཐོ་རིམ་སློབ་གྲྭའི་ནང་བསྟན་ཞིབ་
འཇུག་ཁང་གིས་ཆེད་ཞུའི་ཞིབ་འཇུག་པར་གདན་དྲངས་ཏེ་རྟགས་མཚན་ལག་ཁྱེར་བསྩལ་པ་དགྱེས་པའི་ངང་
བཞེས་པ་སོགས་སྤྱི་ལོ་༡༩༧༠ པ་ནས་ད་བར་དུ་རྒྱལ་བའི་བསྟན་པ་དང་བོད་ཀྱི་རིག་གནས་འཛིན་སྐྱོང་སྤེལ་
གསུམ། འཛམ་གླིང་ཕྱི་ནང་ཞི་བདེ་དང་ཡུལ་ཁོར་སྲུང་སྐྱོབ་ལ་འབད་བཞིན་པའི་ཁྲོད་བལ་ཡུལ་དང་རྒྱ་གར། །
ཀྲུང་གོའི་བོད་ཡུལ། སོག་ཡུལ། ལྷོ་ཨ་མི་རི་ཀ་སོགས་ཀྱི་སློབ་གྲྭ་དང་དགོན་པ། སྨན་ཁང༌། དབུལ་་་
ཕོངས་ས་ཁུལ། ཉམ་ཐག་དྭ་ཕྲུག་སྡོད་ཁང་སོགས་ལ་བྱམས་དང་སྙིང་རྗེ་བླ་ན་མེད་པ་བསྐྱེད་དེ་སེམས་ཀྱི་
ངལ་གསོ་བ་དང་སྐུ་གསུང་ཐུགས་རྟེན་བཞེངས་པ། སློབ་ཁྲིད་དང་སྨན་བཅོས་ཀྱི་མཁོ་ཆས་སྒྲིག་པ་སོགས་་
མཛད་པ། འཚོ་སྐྱོང་དང་འཛུགས་སྐྲུན། སྨན་བཅོས། སློབ་གསོ་བཅས་ཀྱི་ཕྱོགས་རོགས་རམ་ཞལ་་་་་
འདེབས་སྒོར་གྲངས་ཁྲི་ཚོ་བརྒྱ་ཕྲག་དུ་མ་གནང་དང་གནང་བཞིན་མཆིས་པ་མ་ཟད། ཁོང་གིས་བྲེལ་འཚུབ་
ཆེ་བའི་བྱ་ལས་ཀྱི་ཁྲོད་དུ་ད་དུང་དུས་ཚོད་དམ་འཛིན་གྱིས་མཁས་པའི་བྱ་བ་འཆད་རྩོད་རྩོམ་གསུམ་ལ་གོམས་
• 678 •



ཏེ་སྔ་རྗེས་སུ་རང་གཞན་འཕྲལ་ཡུན་ནད་གཅོང་ལས་བཅོས་ཐབས་ངལ་གསོའི་ཐབས་ལམ་དེབ་དང་པོ་ནས་་་
བཞི་བར་མཛད་པ་དེ་སྐད་ཡིག་མི་འདྲ་པ་ལྔའི་ཐོག་ནས་བསྒྱུར་ཏེ་འཛམགླིང་ཡུལ་གྲུ་སོ་སོར་འགྲེམ་སྤེལ་བྱས་
ལ་འཛམ་གླིང་ནང་གི་ཞི་བདེ་ལ་བརྟེན་ནས་སྤྱིའི་ཞི་བདེའི་ཤེས་ཡོན་དར་སྤེལ་བྱ་བར་ཕན་ཕྱིར་ཞི་བདེའི་བང་
ཆེན་ཞེས་པའི་དེབ་དང་པོ་དང་གཉིས་པ་བརྩམས། རང་སེམས་ཀྱི་དྲི་པར་ལེན་འདེབས་ཚུལ་ལུང་བསྟན་་
ཞེས་པའི་དེབ་དང་པོ་བརྩམས། འཁོར་ཡུག་སྲུང་སྐྱོབ་སྦྱིན་ཆགས་བགས་ཕེབས་སུ་གནས་ཕྱིར་ཡང་དག་་་་
ཞིང་ལྗོངས་ཞེས་པ་དང་གཏན་དུ་ཞི་བདེར་འཚོ་བའི་རྒྱུན་ཆགས་ཤེས་ཡོན་གྱི་སྒྱུ་རྩལ་ཞེས་པའི་དེབ་གཉིས་་་་
བརྩམས། དེ་ལས་གཞན་ངལ་གསོའི་རྩལ་སྦྱོང་ལ་འཇུག་པའི་སྒོ་བྱ་བའི་དེབ་དང་དུས་དེབ་ཟླ་གསལ།
ཚགས་པར་ཞི་བདེའི་དུས་རིམ་བྱ་བ་སོགས་མང་པོ་བཞུགས་སོ།།
གངས་ཅན་རིན་པོ་མཆོག་གིས་བྱམས་པའི་ཆོས་དང་གསོ་བའི་སྨན་གཞུང་ལ་བརྟེན་ནས་བསྟན་་་་་་
འགྲོའི་དོན་སྒྲུབ་པར་ལོ་ཟླ་རིང་པོའི་ནང་རྒྱལ་ཁམས་རིག་པས་བསྐོར་པའི་ཁྲོད་དུ་འཛམ་གླིང་རྒྱལ་ཁབ་དང་
མི་རིགས་མི་གཅིག་པའི་སྲོལ་རྒྱུན་རིག་གནས་དང་དེང་རབས་ཀྱི་ཚན་རིག་ལག་རྩལ། ཚན་རིག་ཞིབ་འཇུག་
བཅས་ཀྱི་གནས་ཚུལ་རྒྱུས་ལེན་དང་སློབ་སྦྱོང་བྱེད་པར་ཐུགས་སྣང་མཛད་པ་མ་ཟད་ཚན་རིག་ཞིབ་འཇུག་སྡེ་
ཁག་དང་སློབ་གྲྭ་མང་པོར་ཕེབས་ཏེ་སློབ་སྦྱོང་དང་སློབ་སྟོན། ཕན་ཚུན་བགྲོ་གླེང་དང་སེམས་འདུན་བརྗེས་
རེས་ཀྱི་ཚོགས་འདུ་གང་མང་ལ་ཞུགས་པས་བྱ་འབྲས་ལེགས་པོ་ཐོབ་སྟེ་ཤེས་རིག་གི་ཐོབ་ཐང་རིམ་པ་དང་རིག་
གཞུང་གོ་གནས་སྣ་ཚོགས་ཕུལ་བ་དཔེར་ན་སྤྱི་ལོ་༡༩༦༧ལོ་ནས་༡༩༧༠ལོར་བར་རྒྱ་གར་དུ་གསོ་བ་རིག་་་་
པར་མཁས་པའི་སྨན་པ་རབ་འབྱམས་པ་དང་ནང་བསྟན་ཚད་མ་རིག་པའི་དགེ་བཤེས། ལེགས་སྦྱར་སམ་སྐྲ་
ཏའི་དགེ་བཤེས་ཀྱི་མཚན་སྙན་བླངས་ཤིང་སྤྱི་ལོ་༡༩༩༥ ལོར་ཨ་རིའི་ཡ་ཐི་ལན་ཏ་རང་བྱུང་གསོ་རིག་སློབ་་་
ཆེན་ནས་རང་བྱུང་ཤུགས་ལ་བརྟེན་ནས་བཅོས་ཐབས་གསོ་བའི་དགེ་བཤེས། སི་རེ་ལན་ཁའི་རྒྱལ་སྤྱིའི་ཞོར་
གཏོགས་གསོ་རིག་སློབ་ཆེན་ནས་དངོས་སྤྱད་ཀྱི་གསོ་ཐབས་རིག་པའི་དགེ་བཤེས། རུ་སིའི་རྒྱལ་ས་མའོ་སོ་
ཁོའི་རྒྱལ་སྤྱིའི་སྐྱེ་ཚུལ་དང་མཚན་ཉིད་རིག་པའི་སློབ་ཆེན་ནས་གསོ་རིག་མཚན་གཞུང་ལ་མཁས་པའི་དགེ་་་་
བའི་བཤེས་གཉེན་དང་༡༩༩༦ལོར་རྒྱལ་སྤྱིའི་ནུས་ཚད་གསོ་རིག་མ་དངུལ་ཐེབས་ཚོགས་དང་ཨ་རིའི་མིས་དྲི་
ཀན་སློབ་ཆེན་ནས་ནུས་ཚད་གསོ་རིག་གི་དགེ་བཤེས། ཕ་ཁི་སི་ཐན་ལ་ཧར་དུ་རང་ཤུགས་ཚན་རྩལ་སྨན་་་་
བཅོས་གཞུང་ལ་མཁས་པའི་དགེ་བཤེས། ༡༩༩༧ལོར་ཧོ་ལེནཊ་རྒྱལ་སྤྱིའི་རིག་གནས་སློབ་ཆེན་ནས་ཆོས་་
ལུགས་ཞིབ་འཇུག་རིག་པར་མཁས་པའི་དགེ་བཤེས་བཅས་ཤེས་རིག་གི་སློབ་འབྲས་ཐོབ་ཐང་རྒྱ་སྐད་དུ་པའོ་ས་
ཧྲི་ཟེར་བའི་མཚན་སྙན་བཞེས་པ་མ་ཟད་སློབ་གླིང་ཁ་ཤས་ཀྱི་འགོ་ཁྲིད་འགན་དབང་ཡང་གདན་ཞུས་ལྟར་་་
བཞེས་ཡོད་པ་དཔེར་དྲངས་ནས་བརྗོད་ན། སི་རི་ལན་ཁའི་ཁོ་ལོམ་པོ་རྒྱལ་སྤྱིའི་ཞོར་གཏོགས་གསོ་རིག་་་་
སློབ་ཆེན་གྱི་མཚན་འཛིན་སློབ་གཙོ་གཞོན་པ་དང་། རྒྱ་གར་ལྡི་ལིའི་འཛམ་གླིང་ཡིག་སྤྲིངས་སློབ་ཆེན་གྱི་་་
ཆེད་ཞུའི་སློབ་དཔོན། ཨ་རི་མེས་སོ་ལི་སན་ཤར་ནུབ་གསོ་རིག་སློབ་ཆེན་གྱི་དགེ་རྒན་ཆེན་མོ་དང་ནང་་་་་་
• 679 •



བསྟན་གསོ་རིག་གླིང་གི་གླིང་གཙོ། ཨ་རི་ཁ་ལེ་ཧྥའོ་ནའུ་ཡའི་རྒྱལ་སྤྱིའི་སན་ལྷ་རྗེ་ཚོགས་པའི་གཙོ་འགན་་་་
ཚོགས་མི། ཕ་ཁི་སི་ཐན་ལ་ཧར་ཤར་ནུབ་མཉམ་འབྲེལ་གསོ་རིག་མཐུན་ཚོགས་ཀྱི་གཙོ་འགན་ཚོགས་མི། །
རྒྱ་གར་ཀ་ལི་ཀ་ཏའི་རྒྱལ་སྤྱིའི་རང་འདེམས་ཆོག་པའི་གསོ་རིག་སློབ་ཆེན་གྱི་མཚན་འཛིན་སློབ་གཙོ། རྒྱུ་་་
གར་ལྡི་ལིའི་ནང་བསྟན་སྒྱུ་རྩལ་སློབ་ཆེན་གྱི་མཚན་འཛིན་སློབ་གཙོ། ཨུ་རུ་སིའི་མའོ་སི་ཁའོ་ནུས་ཚད་ཚན་
རྩལ་སློབ་ཆེན་གྱི་མཚན་འཛིན་སློབ་གཙོ། ཧྥ་རིན་སི་གཡུ་ཐོག་བོད་སྨན་སློབ་འབྲིང་གི་མཚན་འཛིན་གླིང་།
གཙོ་བཅས་སོ།།
འཛམ་གླིང་ཤར་ནུབ་ཡུལ་འཁོར་ཁག་ཏུ་རྒྱལ་བའི་བསྟན་པ་སྤེལ་པ་དང་ཞི་བདེའི་ས་བོན་འདེབས་པ།
འཁོར་ཡུག་བདག་གཅེས་ཀྱི་རྨང་གཞི་འཛུགས་པ་བཅས་དང་ལྷག་པར་དུ་རྒྱུན་འཁྱོངས་དར་སྤེལ་གཏོང་བར་
མཐུ་ནུས་པ་ཡོད་པའི་རྟེན་གཞི་ཆགས་པ་ནི་ཧ་ཅང་གལ་ཆེ་བར་དགོངས་ནས་གངས་ཅན་རིན་པོ་ཆེ་མཆོག་་་་
གིས་དངོས་སུ་སྡེ་ཚན་དང་ལས་ཁུངས། རྩ་འཛུགས་སོགས་མང་པོ་བཙུགས་གནང་མཛད་པ་དེ་རགས་ཙམ་
བཀོད་ན་འདི་ལྟ་སྟེ། གངས་ཅན་བླ་མ་འཛམ་གླིང་ཞི་བདེའི་ཐེབས་རྩའི་ལྷན་ཚོགས། འདི་ནི་མཉམ་་་་་
འབྲེལ་རྒྱལ་ཚོགས་ཀྱི་སྲིད་གཞུང་མིན་པའི་རྩ་འཛུགས་ལ་གཏོགས། ཨི་ཏྲ་ལིའི་གྲོང་ཁྱེར་མི་ལ་ནོར་གངས་་
ཅན་འཛམ་གླིང་ཞི་བདེའི་ཆོས་སྨན་རྒྱལ་ཡོངས་གཙོ་བོའི་ཚོགས་སྡེ། འཛམ་གླིང་ཡུལ་ཁག་དུ་མར་ཁྱབ་པའི་
གསང་སྔགས་ངལ་གསོའི་སྒོམ་སྒྲུབ་དང་རྩལ་སྦྱོང་བཅོས་ཐབས་ལྟེ་གནས་བརྒྱ་དང་བརྒྱད། བལ་ཡུལ་ཀ་ཏ་
མན་གྲུར་བཙུགས་པའི་ཧི་མ་ལ་ཡ་དངོས་སྤྱད་ཀྱི་གསོ་ཐབས་ལྟེ་གནས། མ་ལེ་ཞི་ཡ་ཁུ་ལ་ལམ་ཕོར་བཙུགས་
པའི་ཨེ་ཞི་ཡ་ཤར་ལྷོའི་ཡུལ་འཁོར་དག་གཙང་དང་ཞི་བདེའི་སྨོན་ལམ་ལྟེ་གནས། ཨི་ཏྲ་ལིར་བཙུགས་པའི་
གངས་ཅན་བླ་མ་འཛམ་གླིང་ཞི་བདེའི་དཔེ་སྐྲུན་ཁང་དང་ཡཱ་ཐ་ལན་ཏ་ཞི་བདེའི་རླུང་འཕྲིན་ལས་ཁུངས། །
གངས་ཅན་བླ་མ་འཛམ་གླིང་ཞི་བདེའི་ཞབས་འདེགས་མཐུན་ཚོགས། འཛམ་གླིང་ཞི་བདེ་དང་འཁོར་ཡུག་
སྲུང་སྐྱོབ་རིག་གཞུང་རྩོམ་མཁན་མཁས་པའི་ཁྱིམ། འཛམ་གླིང་ཤར་ནུབ་རིག་གནས་སྒྱུ་རྩལ་སྤེལ་རེས་ཚོ་་་
ཆུང་། ཐང་ཁ་དང་ཚ་ཚའི་སྒྱུ་རྩལ་དར་སྤེལ་ལྟེ་བ། ནོར་བུ་གླིང་བོད་སྨན་ཁང་བཅས། སེ་པན་རྒྱལ་ས་
མ་ཏི་རིར་བཙུགས་པའི་བོད་ཀྱི་གསོ་བ་རིག་པའི་ཞིབ་འཇུག་ལྟེ་གནས་དང་ཞི་བདེའི་དུས་དེབ་མཐུན་ཚོགས།
རྒྱ་གར་དུ་བཙུགས་པའི་གངས་ཅན་བླ་མ་འཛམ་གླིང་ཞི་བདེ་ཐེབས་རྩའི་ལྷན་ཚོགས་དང་ནང་བསྟན་སྒྱུ་རྩལ་
སློབ་ཆེན། ཧོ་ལེནཊ་བཙུགས་པའི་འཛམ་གླིང་ཞི་བདེ་མཐུན་ཚོགས་དང་འཛམ་གླིང་ཞི་བདེ་སློབ་ཆེན།
སུད་སིར་བཙུགས་པའི་རང་བྱུང་གསོ་རིག་ཞིབ་འཇུག་སློབ་ཆེན་དང་འཛམ་གླིང་ཞི་བདེའི་རིག་གནས་ལྟེ་བ།
སི་རེ་ལན་ཁར་བཙུགས་པའི་སངས་རྒྱས་སྨན་བླའི་སྨན་ཁང་། བྷ་ར་ཛིལ་དུ་བཙུགས་པའི་ཧི་མ་ལ་ཡ་བདེ་་
ཐང་དངོས་སྤྱོད་གསོ་ཐབས་མཐུན་ཚོགས་དང་ཞི་བདེའི་པར་གཞི་བརྙན་ཚོན་དཔེ་ཁང་། ཕ་ཁི་སི་ཐན་དུ་
བཙུགས་པའི་ཨོ་རྒྱན་ཞིབ་འཇུག་ལྟེ་གནས་བཅས་ནི་གཙོ་བོའི་རིགས་ཡིན་ལ་ད་དུང་དེ་ལས་རིན་པོ་ཆེ་ནས་་་
ཞལ་འདེབས་མཐུན་རྐྱེན་སྒྲུབ་ནས་བཙུགས་པ་མ་ཟད་ལོ་རེ་བཞིན་མུ་མཐུད་དུ་རྒྱབ་སྐྱོར་ཞལ་འདེབས་གནང་
• 680 •



མུས་ཡིན་པའི་ཚོགས་པ་ནི་བལ་ཡུལ་ཀ་ཏ་མན་གྲུའི་བལ་པོའི་ནང་བསྟན་སྤྱི་ཚོགས་དང་རྒྱ་གར་གྱི་འཛམ་གླིང་
དངོས་སྤྱད་གསོ་ཐབས་སྨན་པའི་མཐུན་ཚོགས། རྒྱལ་སྤྱིའི་བྱང་ཆུབ་མཉམ་སྤྲོས་ཚོགས་པ་སྟེ་བྱམས་དང་་་་
སྙིང་རྗེའི་ཞབས་འདེགས་ཞུ་མཁན་གྱི་ལས་ཁུངས། རྒྱལ་གར་རྣལ་འབྱོར་ཨུ་ཡོན་ལྷན་ཁང་། ཨི་ཏྲ་ལིའི་ས་
རྒྱལ་སྤྱིའི་བྱིས་པའི་ཞི་བདེ་ཨུ་ཡོན་ལྷན་ཁང་བཅས་སོ།།
གངས་ཅན་རིན་པོ་ཆེ་ནས་བྱང་ཆུབ་སེམས་དཔའ་སེམས་དཔའ་ཆེན་པོའི་བྱམས་སྙིང་རྗེ་དང་དཀའ་
བ་ཁུར་ལེན་གྱི་བརྩོན་འགྲུས་ཆེན་པོའི་སྤྱོད་པ་བླ་ན་མེད་པ་མངོན་སུམ་དོན་ཐོག་ཏུ་བཀོད་དེ་གཞན་ཕན་ཀུན་
གཅེས་ཀྱི་བསམ་པས་ཐབས་དང་ཡོན་ཏན་སྣ་ཚོགས་སྤྱད་དེ་དེང་རབས་འཛམ་གླིང་གི་སྤྱི་འགྲོའི་དང་མཐུན་་་
ལ་ནང་སྒོས་སུ་རང་གི་གདུལ་བྱ་སོ་སོའི་སྣང་ངོར་འཚམས་པའི་མཛད་རྗེས་མཐའ་ཡས་པ་བཞག་པར་འབྲས་
བཟང་ཁྱད་དུ་འཕགས་པ་སྨིན་པས་འཛམ་གླིང་ཤར་ནུབ་རྒྱལ་ཁབ་དང་མི་རིགས་མང་པོས་བསྟོད་བསྔགས་མེ་
ཏོག་གི་མཆོད་པ་ཆད་མེད་དུ་ཕུལ་ཡོད་དེ། ༡༩༩༥ལོར་སི་རི་ལན་ཁ་རྒྱལ་ཁབ་ནས་གནའ་བོའི་ལྷ་རྗེ་རྒྱལ་
པོ་ཞེས་པའི་མཚན་གནས་ཀྱི་ཕྱག་ཁྱེར་འབུལ་པ་དང་ལོ་དེའི་ཟླ་བཅུ་གཅིག་པའི་ནང་ཡོ་རོབ་མནའ་འབྲེལ་་་
རྒྱལ་ཚོགས་ཀྱིས་འགྲོ་བ་མིའི་ལ་རྒྱ་དང་རང་དབང་། མཐུན་སྒྲིལ། དམངས་གཙོ་བཅས་ཀྱི་ལས་དོན་གོང་
དུ་སྤེལ་ནས་གཅིག་གྱུར་གྱི་ཡོ་རོབ་འཛུགས་སྐྲུན་དང་རྒྱལ་ཁབ་དང་མི་རིགས་རེས་མེད་པར་མཛའ་མཐུན་་་་་
ཡོང་བར་བྱས་རྗེས་བཞག་པའི་བསྔགས་བརྗོད་གཟེངས་རྟགས་དང་ཡོ་རོབ་ཕྱག་རྗེས་མཐུན་ཚོགས་ཀྱི་གཟི་་་
བརྗིད་མཚན་སྙན་གནང་། ༡༩༩༦ལོའི་ཟླ་དང་པོར་པའོ་ལེན་རྒྱལ་སྤྱིའི་གསོ་རིག་སློབ་ཆེན་ནས་རང་་་་
བྱུང་གསོ་རིག་ལས་དོན་ཐད་ཁྱད་འཕགས་མཛད་རྗེས་གནང་བའི་བྱ་དགའ་གསེར་གྱི་རྟགས་མ་ཕུལ། ལོ་་་
དེའི་ཟླ་ལྔ་བར་མཉམ་འབྲེལ་རྒྱལ་ཚོགས་ནས་འཛམ་གླིང་ཞི་བདེ་ལས་དོན་དྲིལ་བསྒྲགས་དང་གོང་དུ་སྤེལ་་་་
བའི་མཛད་རྗེས་ལ་དམིགས་ཏེ་མཉམ་འབྲེལ་རྒྱལ་ཚོགས་རྩོམ་པ་པོ་མཁས་ཅན་མཐུན་ཚོགས་ཀྱི་གཟེངས་་་་་
རྟགས་བྱ་དགའ་གནང་། ཟླ་བདུན་པའི་ནང་མཉམ་འབྲེལ་རྒྱལ་ཚོགས་ཀྱི་ལས་ཁུངས་ཨེ་ཁུ་ལག་ཞི་བདེ་་་་
ཚོགས་པ་ནས་འཛམ་གླིང་ཞི་བདེའི་དོན་མཛད་རྗེས་ཁྱད་པར་ཅན་ཡོད་པའི་བསྔགས་བརྗོད་ཞུས་ཤིང་ཅི་ལིའི་
རྒྱལ་ས་སན་ཏི་གོར་ནས་འཛམ་གླིང་ཞི་བདེའི་གཟེངས་རྟགས་ཕུལ། ཟླ་བཅུ་གཉིས་པའི་ནང་ཨ་མི་རི་ཀ་་་་
མིས་སོ་ལིས་ཤར་ནུབ་གཙུག་ལག་སློབ་གཉེར་ཁང་ནས་ཆོས་དང་ཚན་རིག་ལ་ཕུལ་དུ་བྱུང་བ་ཞེས་པའི་་་་་་་
གཟེངས་རྟགས་བྱ་དགའ་གནང་། ཟླ་བཅུ་གཉིས་པར་རྒྱ་གར་ལྡི་ལི་གསར་བར་ཚོགས་པའི་ཡུལ་འཁོར་སྲུང་
སྐྱོབ་ཚོགས་འདུའི་ཐོག་འཛམ་གླིང་ཡུལ་འཁོར་སྲུང་སྐྱོབ་ལ་མཛད་རྗེས་ཆེ་བའི་གཟེངས་བསྟོད་བྱ་དགའ་་་་
གནང༌། ༡༩༩༧ལོའི་ཟླ་དང་པོའི་ནང་རྒྱ་གར་ལྡི་ལི་སློབ་ཆེན་ནས་འཛམ་གླིང་ཞི་བདེའི་དེད་དཔོན་ཞེས་་
པའི་མཚན་གནས་ཕུལ། ཟླ་དེའི་ཚེས་ཉེར་ལྔ་ཉིན་དབྱིན་ཡུལ་ལོན་ཏོན་འཛམ་གླིང་རིག་གསར་སློབ་ཆེན་་་
ནས་འཛམ་གླིང་ཞི་བདེའི་འཕྲིན་ལས་སྤེལ་བའི་ཕོ་ཉ་ཞེས་པའི་གཟེངས་བསྟོད་ཕྱག་འཁྱེར་ཕུལ། ཟླ་གཉིས་
པའི་ནང་བལ་ཡུལ་རྒྱལ་སར་ཚོགས་པའི་རྒྱལ་སྤྱིའི་ནད་བཅོས་ཚོགས་འདུ་ཐེངས་དང་པོའི་ཐོག་སྨན་པའི་རྒྱལ་
，681 ，



པོ་ཞེས་པའི་མཚན་གནས་ཀྱི་གཟེངས་རྟགས་ཕུལ་པ་བཅས་སྔ་གཞུག་ཏུ་ཆོས་ལུགས་དང་འཛམ་གླིང་ཞི་བདེ།
ཡུལ་འཁོར་སྲུང་སྐྱོབ། གསོ་རིག ཉམས་ཆུང་དབུལ་སྐྱོར་སོགས་ལས་དོན་ཐད་མཛད་རྗེས་ཆེན་པོ་བཞག་
པའི་གཟེངས་རྟགས་བྱ་དགའ་དང་མཚན་གནས་སུམ་ཅུ་ལྷག་ཐོབ་པ་མ་ཟད་ཁོང་གི་འཛམ་གླིང་ཞི་བདེའི་་་་
ལས་དོན་རླབས་པོ་ཆེ་གོང་དུ་འཕེལ་བའི་ཕྱིར་དུ་གངས་ཅན་འཛམ་གླིང་ཞི་བདེ་གཙོ་བོའི་ཚོགས་སྡེ་ཞི་བདེ་བྱ་
དགའ་བཙུགས་ཏེ་ཡེ་ཤུའི་ཨ་ནེ་མ་དྷ་ཏེ་རེ་ས་མཆོག་དང་རྒྱལ་སྤྱིའི་རྩོམ་སྒྲིག་ཚོགས་པའི་ཚོགས་གཙོ་སྐུ་ཞབས་
ཧན་ཇེ་ནེ་མཆོག སེ་པན་རྒྱལ་ཁབ་ཀྱི་སྐུ་ཞབས་ཨོ་ཀོན་ནར་མཆོག སི་རི་ལན་ཁ་རྒྱལ་ཁབ་ཀྱི་སློབ་སྟོན་་
པ་ཆེན་པོ་པཎྜི་ཏ་སྐུ་ཞབས་ཨན་ཌོན་ཇ་ཡ་སུ་རི་ཡ་མཆོག རྒྱ་གར་གྱི་སློབ་སྟོན་ཆེན་པོ་སྐུ་ཞབས་རོ་ཕེ་སར་
པི་ཏི་རི་ཝི་དི་མཆོག་སོགས་འཛམ་གླིང་ཞི་བདེ་ཐད་མཛད་རྗེས་སྐད་གྲགས་ཆེ་བའི་མི་སྣ་དྲུག་ལ་གཟེངས་་་་་
རྟགས་བྱ་དགའ་གནང་བ་བཅས་མཛད་འཕྲིན་རྒྱ་ཆེ་བ་ཡོད་ཀྱང་འདིར་ཡི་གེ་མང་དོགས་ནས་རྒྱས་པར་མ་་་
བརྗོད་དོ།།
རབས་འབྱམས་རྒྱལ་བའི་གསང་གསུམ་འཕྲིན་ལས་དཔལ།།
གང་འཚམས་འགྲོ་བའི་མོས་ངོར་ཆུ་ཟླ་བཞིན།།
འགོག་མེད་ཇི་ལྟར་སྟོན་པའི་དྲིན་ཆེན་རྗེ།།
བྱང་ཆུབ་བར་དུ་འབྲལ་མེད་རྗེས་སུ་སྐྱོངས།།
ཞེས་མཚོ་བྱུང་དགྱེས་པའི་བློ་གྲོས་སུ་འབོད་པ་དེས་སྔོན་བྱོན་མཁས་པའི་སྨོན་ཚིག་ལྷ་རྫས་དཀར་པོའི་
མདངས་སྦྱར་ཏེ་བར་སྐབས་སུ་མཇུག་རྫོགས་པར་བྱའོ།། སརྦ་མངྒ་ལཾ།།
• 682 •



རྩོམ་སྒྲིག་འགན་འཁུར་པ།
#ff fE:
མཛེས་ཆ་ཇུས་འགོད་པ།
# thigj+.
མོག་ཆུང་ཕུར་བ། མགོན་དར།།
#a F+
贡达
ཀརྨ་རྡོ་རྗེ་ཚེ་རིང་།
#
པཎ་ཆེན་བཟང་པོ་བཀྲ་ཤིས་ཀྱི་གསུང་འབུམ།
པཎ་ཆེན་བཟང་པོ་བཀྲ་ཤིས་ཀྱིས་བརྩམས།
གངས་ཅན་བློ་བཟང་ཐུབ་བསྟན་འཕྲིན་ལས་ཡར་འཕེལ་གྱིས་དག་བསྒྲིགས་མཛད། །
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
(པེ་ཅིང་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་64234411-6511)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
དབྱི་ཧུའེ་པར་ཁང་ནས་པར་བཏབ།
1999ལོའི་ཟླ་8པར་པར་གཞི་དང་པོ་བསྒྲིགས།
1999ལོའི་ཟླ་8པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 787 X1092 1/16 དཔར་ཤོག43. 375
དཔར་གྲངས། 0001 =3000 དེབ་རེར་སྒོར་78. 00



ISBN 7-105-03528-5
9787105035281">
SBN 7-105-03528-58134
民文(藏56) 定价:78.00 元
